<?xml version="1.0" encoding="utf-8"?> 
<html xmlns="http://www.w3.org/1999/xhtml" xml:lang="en" lang="fa"> 
<head>
<meta name="generator" content="ganjoor.net" />
<title>غزلیات - بخش ۷</title>
<link rel="stylesheet" href="style.css" type="text/css" />
<meta http-equiv="Content-Type" content="application/xhtml+xml; charset=utf-8" />
</head><body>
<h2><a id="poem-2894" href="https://ganjoor.net/moulavi/shams/ghazalsh/sh270">غزل شمارهٔ ۲۷۰</a></h2>
<p>افدی قمرا لاح علینا و تلالا</p><p>ما احسنه رب تبارک و تعالی</p><p>قد حل بروحی فتضاعفت حیاه</p><p>و الیوم نای عنی عزا و جلالا</p><p>ادعوه سرارا و انادیه جهارا</p><p>ان ابدلنی الصبوه طیفا و خیالا</p><p>لو قطعنی دهری لا زلت انادی</p><p>کی تخترق الجب و یروین وصالا</p><p>لا مل من العشق و لو مر قرون</p><p>حاشاه ملالا بی‌حاشای ملالا</p><p>العاشق حوت و هوی العشق کنجر</p><p>هل مل اذا ما سکن الحوت زلالا</p><h2><a id="poem-2895" href="https://ganjoor.net/moulavi/shams/ghazalsh/sh271">غزل شمارهٔ ۲۷۱</a></h2>
<p>تعالوا کلنا ذا الیوم سکری</p><p>باقداح تخامرنا و تتری</p><p>سقانا ربنا کاسا دهاقا</p><p>فشکرا ثم شکرا ثم شکرا</p><p>تعالوا ان هذا یوم عید</p><p>تجلی فیه ما ترجون جهرا</p><p>طوارق زرننا و اللیل ساجی</p><p>فما ابقین فی التضییق صدرا</p><p>ز کف هر یکی دریای بخشش</p><p>نثرن جواهرا جما و وفرا</p><h2><a id="poem-2896" href="https://ganjoor.net/moulavi/shams/ghazalsh/sh272">غزل شمارهٔ ۲۷۲</a></h2>
<p>حداء الحادی صباحا بهواکم فاتینا</p><p>صدنا عنکم ظباء حسدونا فابینا</p><p>و تلاقینا ملاحا فی فناکم خفرات</p><p>فتعاشقنا بغنج فسبونا و سبینا</p><p>عذل العاذل یوما عن هواکم ناصحیا</p><p>ان یخافوا عن هواکم فسمعنا و عصینا</p><p>و رایناکم بدورا فی سماوات المعالی</p><p>فاستترنا کنجوم بضیاکم و اهتدینا</p><p>بدرنا مثل خطیب امنا فی یوم عید</p><p>فاصطفینا حول بدر فی صلوه اقتدینا</p><p>فدهشنا من جمال یوسف ثم افقنا</p><p>فاذا کاسات راح کدماء بیدینا</p><p>فبلا فم شربنا و بلا روح سکرنا</p><p>فبلا راس فخرنا و بلا رجل سرینا</p><p>فبلا انف شممنا و بلا عقل فهمنا</p><p>و بلا شدق ضحکنا و بلا عین بکینا</p><p>نور الله زمانا حازنا الوصل امانا</p><p>و سقی الله مکانا بحبیب التقینا</p><p>و شربنا من مدام سکر ذات قوام</p><p>فی قعود و قیام فظهرنا و اختفینا</p><p>فهززنا غصن مجد فنثرنا تمر وجد</p><p>فاذا نحن سکاری فطفقنا و اجتبینا</p><h2><a id="poem-2897" href="https://ganjoor.net/moulavi/shams/ghazalsh/sh273">غزل شمارهٔ ۲۷۳</a></h2>
<p>طال ما بتنا بلاکم یا کرامی و شتنا</p><p>یا حبیب الروح این الملتقی اوحشتنا</p><p>حبذا شمس العلی من ساعه نورتنا</p><p>مرحبا بدر الدجی من لیله ادهشتنا</p><p>لیس نبغی غیرکم قد طال ما جربتنا</p><p>ما لنا مولا سواکم طال ما فتشتنا</p><p>یا نسیم الصبح انی عند ما بشرتنی</p><p>یا خیال الوصل روحی عند ما جمشتنا</p><p>یا فراق الشیخ شمس الدین من تبریزنا</p><p>کم تری فی وجهنا آثار ما حرشتنا</p><h2><a id="poem-2898" href="https://ganjoor.net/moulavi/shams/ghazalsh/sh274">غزل شمارهٔ ۲۷۴</a></h2>
<p>ایه یا اهل الفرادیس اقرؤا منشورنا</p><p>و ادهشوا من خمرنا و استسمعوا ناقورنا</p><p>حورکم تصفر عشقا تنحنی من ناره</p><p>لو رات فی جنح لیل او نهار حورنا</p><p>جاء بدر کامل قد کدر الشمس الضحی</p><p>فی قیان خادمات و استقروا دورنا</p><p>الف بدر حول بدری سجدا خروا له</p><p>طیبوا ما حولنا و استشرقوا دیجورنا</p><p>قد سکرنا من حواشی بدرهم اکرم بهم</p><p>استجابوا بغینا و استکثروا میسورنا</p><h2><a id="poem-2899" href="https://ganjoor.net/moulavi/shams/ghazalsh/sh275">غزل شمارهٔ ۲۷۵</a></h2>
<p>ابصرت روحی ملیحا زلزلت زلزالها</p><p>انعطش روحی فقلت ویح روحی مالها</p><p>ذاق من شعشاع خمر العشق روحی جرعه</p><p>طار فی جو الهوی و استقلعت اثقالها</p><p>صار روحی فی هواه غارقا حتی دری</p><p>لو تلقاه ضریر تائه احوالها</p><p>فی الهوی من لیس فی الکونین بدر مثله</p><p>ان روحی فی الهوی من لا تری امثالها</p><p>لم تمل روحی الی مال الی ان اعشقت</p><p>رامت الاموال کی تنثر له اموالها</p><p>لم تزل سفن الهوی تجری بها مذ اصبحت</p><p>فی بحار العز و الاقبال یوما یالها</p><p>عین روحی قد اصابتها فاردتها بها</p><p>حین عدت فضلها و استکثرت اعمالها</p><p>افلحت من بعد هلک ان اعوان الهوی</p><p>اعتنوا فی امرها ان خففوا حمالها</p><p>آه روحی من هوی صدر کبیر فائق</p><p>کل مدح قالها فیه ازدرت اقوالها</p><p>ییاس النفس اللقاء من وصال فائت</p><p>حین تتلو فی کتاب الغیب من افعالها</p><p>حبذا احسان مولی عاد روحا اذ نفث</p><p>ناولتها شربه صفی لها احوالها</p><p>ان روحی تقشع اللقیات فی الماضی مدا</p><p>ثم لا تبصر مضی اذ تفکر استقبالها</p><p>اختفی العشق الثقیل فی ضمیری دره</p><p>ان روحی اثقلت من دره قد شالها</p><p>مثله ان اثقل الیوم المخاض حره</p><p>اوقعتها فی ردی لم تغنها احجالها</p><p>غیر ان سیدا جادت لها الطافه</p><p>ان روحی ربوه و استنزلت اطلالها</p><p>سیدا مولی عزیزا کاملا فی امره</p><p>شمس دین مالک اوفت لها آمالها</p><p>صادف المولی بروحی و هی فی ذاک الردی</p><p>من زمان اکرمته ما رات اذلالها</p><p>جاء من تبریز سربال نسیج بالهوی</p><p>اکتست روحی صباحا انزعت سربالها</p><p>قالت الروح افتخارا اصطفانا فضله</p><p>ثم غارت بعد حین من مقال نالها</p><h2><a id="poem-2900" href="https://ganjoor.net/moulavi/shams/ghazalsh/sh276">غزل شمارهٔ ۲۷۶</a></h2>
<p>یا خفی الحسن بین الناس یا نور الدجی</p><p>انت شمس الحق تخفی بین شعشاع الضحی</p><p>کاد رب العرش یخفی حسنه من نفسه</p><p>غیره منه علی ذاک الکمال المنتهی</p><p>لیتنی یوما اخر میتا فی فیه</p><p>ان فی موتی هناک دوله لا ترتجی</p><p>فی غبار نعله کحل یجلی عن عمی</p><p>فی عیون فضله الوافی زلال للظما</p><p>غیر ان السیر و النقلان فی ذاک الهوی</p><p>مشکل صعب مخوف فیه اهراق الدما</p><p>نوره یهدی الی قصر رفیع آمن</p><p>لا ابالی من ضلال فیه لی هذا الهدی</p><p>ابشری یا عین من اشراق نور شامل</p><p>ما علیک من ضریر سرمدی لا یری</p><p>اصبحت تبریز عندی قبله او مشرقا</p><p>ساعه اضحی لنور ساعه ابغی الصلا</p><p>ایها الساقی ادر کاس البقا من حبه</p><p>طال ما بتنا مریضا نبتغی هذا الشفا</p><p>لا نبالی من لیال شیبتنا برهه</p><p>بعد ما صرنا شبابا من رحیق دائما</p><p>ایها الصاحون فی ایامه تعسا لکم</p><p>اشربوا اخواننا من کاسه طوبی لنا</p><p>حصحص الحق الحقیق المستضی من فضله</p><p>سوف یهدی الناس من ظلماتهم نحو الفضا</p><p>یا لها من سؤ حظ معرض عن فضله</p><p>منکر مستکبر حیران فی وادی الردی</p><p>معرض عن عین هدل مستدیم للبقا</p><p>طالب للماء فی وسواس یوم للکری</p><p>عین بحر فجرت من ارض تبریز لها</p><p>ارض تبریز فداک روحنا نعم الثری</p><h2><a id="poem-2901" href="https://ganjoor.net/moulavi/shams/ghazalsh/sh277">غزل شمارهٔ ۲۷۷</a></h2>
<p>سبق الجد الینا نزل الحب علینا</p><p>سکن العشق لدینا فسکنا و ثوینا</p><p>زمن الصحو ندامه زمن السکر کرامه</p><p>خطر العشق سلامه ففتنا و فنینا</p><p>فسقانا و سبانا و کلانا و رعانا</p><p>و من الغیب اتانا فدعانا و اتینا</p><p>فوجدناه رفیقا و مناصا و طریقا</p><p>و شرابا و رحیقا فسقانا و سقینا</p><p>صدق العشق مقالا کرم الغیب توالی</p><p>و من الخلف تعالی فوفانا و وفینا</p><p>ملاء الطارق کاسا طرد الکاس نعاسا</p><p>مهد السکر اساسا و علی ذاک بنینا</p><p>فراینا خفرات و مغان حسنات</p><p>سرجا فی ظلمات فدهشنا و هوینا</p><p>فالهین نظرنا فشکرنا و سکرنا</p><p>و من السکر عبرنا کفت العبره زینا</p><p>فرحعنا بیسار و ربی ذات قرار</p><p>و حکینا لمشاه و شهدنا و الینا</p><h2><a id="poem-2902" href="https://ganjoor.net/moulavi/shams/ghazalsh/sh278">غزل شمارهٔ ۲۷۸</a></h2>
<p>انا لا اقسم الا برجال صدقونا</p><p>انا لا اعشق الا بملاح عشقونا</p><p>فصبوا ثم صبینا فاتوا ثم اتینا</p><p>لهم الفضل علینا لم مما سبقونا</p><p>ففتحنا حدقات و غنمنا صدقات</p><p>و سرقنا سرقات فاذا هم سرقونا</p><p>فظفرنا بقلوب و علمنا بغیوب</p><p>فسقی الله و سقیا لعیون رمقونا</p><p>لحق الفضل و الا لهتکنا و هلکنا</p><p>ففررنا و نفرنا فاذا هم لحقونا</p><p>انا لولای احاذر سخط الله لقلت</p><p>رمق العین لزاما خلقونا خلقونا</p><p>فتعرض لشموس مکنت تحت نفوس</p><p>و سقونا بکؤوس رزقونا رزقونا</p><h2><a id="poem-2903" href="https://ganjoor.net/moulavi/shams/ghazalsh/sh279">غزل شمارهٔ ۲۷۹</a></h2>
<p>مولانا مولانا اغنانا اغنانا</p><p>امسینا عطشانا اصبحنا ریانا</p><p>لا تاسی لا تنسی لا تخشی طغیانا</p><p>اوطانا اوطانا من اجلک اوطانا</p><p>شرفنا آنسنا ان کنت سکرانا</p><p>یا بارق یا طارق عانقنا عریانا</p><p>من کان ارضیا ما جاء مرضیا</p><p>فلیعبد فلیعبد فرقانا فرقانا</p><p>من کان علویا قد جاء حلویا</p><p>نرویهم معنانا الوانا الوانا</p><p>و الباقی و الباقی بینه یا ساقی</p><p>یا محسن یا محسن احسانا احسانا</p><h2><a id="poem-2904" href="https://ganjoor.net/moulavi/shams/ghazalsh/sh280">غزل شمارهٔ ۲۸۰</a></h2>
<p>یا منیر الخد یا روح البقا</p><p>یا مجیر البدر فی کبد السما</p><p>انت روح الله فی اوصافه</p><p>انت کشاف الغطا بحر العطا</p><p>تقتل العشاق عدلا کاملا</p><p>ثم تحییهم بغمزات الرضا</p><p>صائد الابطال من عین الظبا</p><p>مالک الملاک فی رق الهوی</p><p>قوم عیسی لو راو احیائه</p><p>عالم الحس انکروا عیسی اذا</p><p>این موسی لو رای تبیانه</p><p>لم یواس الخضر یوما کاملا</p><p>لیت ابونا آدم یدری به</p><p>اذنای من جنه لما بکا</p><p>هجره نار هوینا قعره</p><p>یا شفیعا قل لنا این الردا</p><p>خده نار یطفی نارنا</p><p>یطفی النیران نار من رآی</p><h2><a id="poem-2905" href="https://ganjoor.net/moulavi/shams/ghazalsh/sh281">غزل شمارهٔ ۲۸۱</a></h2>
<p>یا ساقی المدامه حی علی الصلا</p><p>املا زجاجنا بحمیا فقد خلا</p><p>جسمی زجاجتی و محیاک قهوتی</p><p>یا کامل الملاحه و اللطف و العلا</p><p>ما فاز عاشق بمحیاک ساعه</p><p>الا و فی الصدود تلاشی من البلا</p><p>الموت فی لقائک یا بدر طیب</p><p>حاشاک بل لقاؤک امن من البلا</p><p>لما تلا هواک صفاتا لمهجتی</p><p>فیها حمائم یتلقین ما تلا</p><p>اسقیتنی المدامه من طرفک البهی</p><p>حتی جلا فؤادی من احسن الجلا</p><h2><a id="poem-2906" href="https://ganjoor.net/moulavi/shams/ghazalsh/sh282">غزل شمارهٔ ۲۸۲</a></h2>
<p>یا من لواء عشقک لا زال عالیا</p><p>قد خاب من یکون من العشق خالیا</p><p>نادی نسیم عشقک فی انفس الوری</p><p>احیاکم جلالی جل جلالیا</p><p>الحب و الغرام اصول حیاتکم</p><p>قد خاب من یظلل من الحب سالیا</p><p>فی وجنه المحب سطور رقیمه</p><p>طوبی لمن یصیر لمعناه تالیا</p><p>یا عابسا تفرق فی الهم حاله</p><p>بالله تستمع لمقالی و حالیا</p><p>یا من اذل عقلک نفس الهوی تعی</p><p>من ذله النفوس سریعا معالیا</p><p>یا مهملا معیشته فی محبه</p><p>اسکت کفی الا له معینا وکالیا</p><h2><a id="poem-2907" href="https://ganjoor.net/moulavi/shams/ghazalsh/sh283">غزل شمارهٔ ۲۸۳</a></h2>
<p>جاء الربیع مفتخرا فی جوارنا</p><p>جاء الحبیب مبتسما وسط دارنا</p><p>طیبوا و اکرموا و تعالوا التشربوا</p><p>عند الحبیب مبتشرا فی عقارنا</p><p>من رام مغنما و تصدی جواهرا</p><p>فلیلزم الجواری وسط بحارنا</p><h2><a id="poem-2908" href="https://ganjoor.net/moulavi/shams/ghazalsh/sh284">غزل شمارهٔ ۲۸۴</a></h2>
<p>اخی رایت جمالا سبا القلوب سبا</p><p>و هل اتیک حدیث جلا العقول جلا</p><p>الست من یتمنی الخلود فی طرب</p><p>الا انتبه و تیقظ فقد اتاک اتی</p><p>یقر عینک بدر و فی جبینته</p><p>سعاده و مرام و عزه و سنا</p><p>و سکره لفؤادی من شمائله</p><p>کانها ملات کاسنا و اسقانا</p><p>عجائب ظهرت بین صفو غرته</p><p>تلالات لسناه بمهجتی و صفا</p><h2><a id="poem-2909" href="https://ganjoor.net/moulavi/shams/ghazalsh/sh285">غزل شمارهٔ ۲۸۵</a></h2>
<p>اتاک عید وصال فلا تذق حزنا</p><p>و نلت خیر ریاض فنعم ما سکنا</p><p>و زال عنک فراق امر من صبر</p><p>و محنه فتنتنا و خاب من فتنا</p><p>فهز غصن سعود و کل جنا شجر</p><p>فقر عینک منه و نعم ذاک جنا</p><p>فطب تجوت من اصحاب قریه ظلمت</p><p>و نال قلبک منهم شقاوه و عنا</p><h2><a id="poem-2910" href="https://ganjoor.net/moulavi/shams/ghazalsh/sh286">غزل شمارهٔ ۲۸۶</a></h2>
<p>یا من بنا قصر الکمال مشیدا</p><p>لا زال سعدا بالسعود مؤیدا</p><p>هز القلوب و ردها بصدوده</p><p>فغدا دماء العاشقین مبددا</p><p>یا ساکنین محال العشق فی قلق</p><p>تظنون ان العشق یترککم سدا</p><p>لا و الذی حاز الملاحه و البها</p><p>و لم یبق للعشاق حیلا و لا یدا</p><p>و ذلک شمس الدین مولا و سیدا</p><p>و تبریز منه کالفرادیس قد غدا</p><h2><a id="poem-2911" href="https://ganjoor.net/moulavi/shams/ghazalsh/sh287">غزل شمارهٔ ۲۸۷</a></h2>
<p>ورد البشیر مبشرا ببشاره</p><p>احیی الفؤاد عشیه بورودها</p><p>فکان ارضا نورت بربیعها</p><p>فکان شمسا اشرقت بخدودها</p><p>یا طاعنی فی صبوتی و تهتکی</p><p>انظر الی نار الهوی و وقودها</p><h2><a id="poem-2912" href="https://ganjoor.net/moulavi/shams/ghazalsh/sh288">غزل شمارهٔ ۲۸۸</a></h2>
<p>یا کالمینا یا حاکمینا</p><p>یا مالکینا لا تَظلَمونا</p><p>یا ذَاالفَضائِل زهر الشَمائِل</p><p>سِیفُ الدَلائِل لا تظلمونا</p><p>یا نعم ساقی حلو التلاقی</p><p>مر الفراقٖ لا تظلمونا</p><p>فی القلب بارق مثل الطوارق</p><p>بین المشارق لا تظلمونا</p><p>نادی المنادی فی کل وادی</p><p>لا بالعنادٖ لا تظلمونا</p><p>افدیک روحی عِندَ الصَبوحٖ</p><p>یا ذَا الفتوحٖ لا تظلمونا</p><p>هذا فؤادی فی العشق بادی</p><p>فی الحب عادی لا تظلمونا</p><p>إسمَع کَلامی نومی جرامی</p><p>عند الکرامٖ لا تظلمونا</p><p>عشقی حصانی نحو المعانی</p><p>هذا کفانی لا تظلمونا</p><p>العشق حالٖ ملکٌ و مالٖ</p><p>نومی محال لا تظلمونا</p><h2><a id="poem-2913" href="https://ganjoor.net/moulavi/shams/ghazalsh/sh289">غزل شمارهٔ ۲۸۹</a></h2>
<p>یا مخجل البدر اشرقنا بلالا</p><p>یا ساقی الروح اسکرنا بصهبا</p><p>لا تبخلن و اوفر راحنا مددا</p><p>حتی تنادم فی اخذ و اعطا</p><p>دعنا ینافس فی الصهباء من سکر</p><p>بالسکر یذهل عن وصف و اسما</p><p>خوابی الغیب قد املاتها مددا</p><p>راحا یطهر عن شح و شحنا</p><h2><a id="poem-2914" href="https://ganjoor.net/moulavi/shams/ghazalsh/sh290">غزل شمارهٔ ۲۹۰</a></h2>
<p>بی یار مهل ما را بی‌یار مخسب امشب</p><p>زنهار مخور با ما زنهار مخسب امشب</p><p>امشب ز خود افزونیم در عشق دگرگونیم</p><p>این بار ببین چونیم این بار مخسب امشب</p><p>ای طوق هوای تو اندر همه گردن‌ها</p><p>ما را همه شب تنها مگذار مخسب امشب</p><p>صیدیم به شصت غم شوریده و مست غم</p><p>ما را تو به دست غم مسپار مخسب امشب</p><p>ای سرو گلستان را وی ماه شبستان را</p><p>این ماه پرستان را مازار مخسب امشب</p><h2><a id="poem-2915" href="https://ganjoor.net/moulavi/shams/ghazalsh/sh291">غزل شمارهٔ ۲۹۱</a></h2>
<p>ای خواب به جان تو زحمت ببری امشب</p><p>وز بهر خدا زین جا اندرگذری امشب</p><p>هر جا که بپری تو ویران شود آن مجلس</p><p>ای خواب در این مجلس تا درنپری امشب</p><p>امشب به جمال او پرورده شود دیده</p><p>ای چشم ز بی‌خوابی تا غم نخوری امشب</p><p>و اللیل اذا یغشی ای خواب برو حاشا</p><p>تا از دل بیداران صد تحفه بری امشب</p><p>گر خلق همه خفتند ای دل تو بحمدالله</p><p>گر دوش نمی‌خفتی امشب بتری امشب</p><p>با ماه که همخویم تا روز سخن گویم</p><p>کای مونس مشتاقان صاحب نظری امشب</p><p>شد ماه گواه من استاره سپاه من</p><p>وز ناوک استاره‌ای مه سپری امشب</p><h2><a id="poem-2916" href="https://ganjoor.net/moulavi/shams/ghazalsh/sh292">غزل شمارهٔ ۲۹۲</a></h2>
<p>زان شاهد شکرلب زان ساقی خوش مذهب</p><p>جان مست شد و قالب ای دوست مخسب امشب</p><p>زان نور همه عالم هر شیوه همی‌نالم</p><p>تا بشنود احوالم ای دوست مخسب امشب</p><p>گاهی به پریشانی گاهی به پشیمانی</p><p>زین عیش همی‌مانی ای دوست مخسب امشب</p><p>یک روز تو گر خواری یک روز تو مرداری</p><p>از ما چه خبر داری ای دوست مخسب امشب</p><p>بیرون شو از این هر دو بیگانه شو ای مردو</p><p>قم قد ضحک الورد ای دوست مخسب امشب</p><p>از هجر تو پرهیزم در عشق تو برخیزم</p><p>شمس الحق تبریزم ای دوست مخسب امشب</p><h2><a id="poem-2917" href="https://ganjoor.net/moulavi/shams/ghazalsh/sh293">غزل شمارهٔ ۲۹۳</a></h2>
<p>مهمان توام ای جان زنهار مخسب امشب</p><p>ای جان و دل مهمان زنهار مخسب امشب</p><p>روی تو چو بدر آمد امشب شب قدر آمد</p><p>ای شاه همه خوبان زنهار مخسب امشب</p><p>ای سرو دو صد بستان آرام دل مستان</p><p>بردی دل و جان بستان زنهار مخسب امشب</p><p>ای باغ خوش خندان بی‌تو دو جهان زندان</p><p>آنی تو و صد چندان زنهار مخسب امشب</p><h2><a id="poem-2918" href="https://ganjoor.net/moulavi/shams/ghazalsh/sh294">غزل شمارهٔ ۲۹۴</a></h2>
<p>بریده شد از این جوی جهان آب</p><p>بهارا بازگرد و وارسان آب</p><p>از آن آبی که چشمه خضر و الیاس</p><p>ندیدست و نبیند آن چنان آب</p><p>زهی سرچشمه‌ای کز فر جوشش</p><p>بجوشد هر دمی از عین جان آب</p><p>چو باشد آب‌ها نان‌ها برویند</p><p>ولی هرگز نرست ای جان ز نان آب</p><p>برای لقمه‌ای نان چون گدایان</p><p>مریز از روی فقر ای میهمان آب</p><p>سراسر جمله عالم نیم لقمه‌ست</p><p>ز حرص نیم لقمه شد نهان آب</p><p>زمین و آسمان دلو و سبویند</p><p>برون‌ست از زمین و آسمان آب</p><p>تو هم بیرون رو از چرخ و زمین زود</p><p>که تا بینی روان از لامکان آب</p><p>رهد ماهی جان تو از این حوض</p><p>بیاشامد ز بحر بی‌کران آب</p><p>در آن بحری که خضرانند ماهی</p><p>در او جاوید ماهی جاودان آب</p><p>از آن دیدار آمد نور دیده</p><p>از آن بام‌ست اندر ناودان آب</p><p>از آن باغ‌ست این گل‌های رخسار</p><p>از آن دولاب یابد گلستان آب</p><p>از آن نخل‌ست خرماهای مریم</p><p>نه ز اسباب‌ست و زین ابواب آن آب</p><p>روان و جانت آنگه شاد گردد</p><p>کز این جا سوی تو آید روان آب</p><p>مزن چوبک دگر چون پاسبانان</p><p>که هست این ماهیان را پاسبان آب</p><h2><a id="poem-2919" href="https://ganjoor.net/moulavi/shams/ghazalsh/sh295">غزل شمارهٔ ۲۹۵</a></h2>
<p>الا ای روی تو صد ماه و مهتاب</p><p>مگو شب گشت و بی‌گه گشت بشتاب</p><p>مرا در سایه‌ات ای کعبه جان</p><p>به هر مسجد ز خورشیدست محراب</p><p>غلط گفتم که اندر مسجد ما</p><p>برون در بود خورشید بواب</p><p>از این هفت آسیا ما نان نجوییم</p><p>ننوشیم آب ما زین سبز دولاب</p><p>مسبب اوست اسباب جهان را</p><p>چه باشد تار و پود لاف اسباب</p><p>ز مستی در هزاران چَه فتادیم</p><p>برون مان می‌کشد عشقش به قلاب</p><p>چه رونق دارد از تو مجلس جان</p><p>زهی چشم و چراغ جان اصحاب</p><p>بخندد باغ دل زان سرو مقبل</p><p>بجوشد خون ما زین شاخ عناب</p><p>فتوح اندر فتوح اندر فتوحی</p><p>تویی مفتاح و حق، مفتاحِ ابواب</p><p>ز نفط انداز عشق آتشینت</p><p>زمین و آسمان لرزان چو سیماب</p><p>بر مستانش آید می به دعوی</p><p>خلق گردد برانندش به مضراب</p><p>خمش کن ختم کن ای دل چو دیدی</p><p>که آن خوبی نمی‌گنجد در القاب</p><h2><a id="poem-2920" href="https://ganjoor.net/moulavi/shams/ghazalsh/sh296">غزل شمارهٔ ۲۹۶</a></h2>
<p>مخسب ای یار مهمان دار امشب</p><p>که تو روحی و ما بیمار امشب</p><p>برون کن خواب را از چشم اسرار</p><p>که تا پیدا شود اسرار امشب</p><p>اگر تو مشترییی گرد مه گرد</p><p>بگرد گنبد دوار امشب</p><p>شکار نسر طایر را به گردون</p><p>چو جان جعفری طیار امشب</p><p>تو را حق داد صیقل تا زدایی</p><p>ز هجر ازرق زنگار امشب</p><p>بحمدالله که خلقان جمله خفتند</p><p>و من بر خالقم بر کار امشب</p><p>زهی کر و فر و اقبال بیدار</p><p>که حق بیدار و ما بیدار امشب</p><p>اگر چشمم بخسبد تا سحرگه</p><p>ز چشم خود شوم بیزار امشب</p><p>اگر بازار خالی شد تو بنگر</p><p>به راه کهکشان بازار امشب</p><p>شب ما روز آن استارگان‌ست</p><p>که درتابید در دیدار امشب</p><p>اسد بر ثور برتازد به جمله</p><p>عطارد برنهد دستار امشب</p><p>زحل پنهان بکارد تخم فتنه</p><p>بریزد مشتری دینار امشب</p><p>خمش کردم زبان بستم ولیکن</p><p>منم گویای بی‌گفتار امشب</p><h2><a id="poem-2921" href="https://ganjoor.net/moulavi/shams/ghazalsh/sh297">غزل شمارهٔ ۲۹۷</a></h2>
<p>ای در غم تو به سوز و یارب</p><p>بگریسته آسمان همه شب</p><p>گر چرخ بگرید و بخندد</p><p>آن جذبه خاک باشد اغلب</p><p>از بس که بریخت اشک بر خاک</p><p>شد خاک ز اشک او مطیب</p><p>از گریه آسمان درآمد</p><p>صد باغ به خنده مذهب</p><p>من بودم و چرخ دوش گریان</p><p>او را و مرا یکی‌ست مذهب</p><p>از گریه آسمان چه روید</p><p>گل‌ها و بنفشه مرطب</p><p>وز گریه عاشقان چه روید</p><p>صد مهر درون آن شکرلب</p><p>آن چشم به گریه می‌فشارد</p><p>تا بفشارد نگار غبغب</p><p>این گریه ابر و خنده خاک</p><p>از بهر من و تو شد مرکب</p><p>وین گریه ما و خنده ما</p><p>از بهر نتیجه شد مرتب</p><p>خاموش کن و نظاره می‌کن</p><p>اندر طلب جهان و مطلب</p><h2><a id="poem-2922" href="https://ganjoor.net/moulavi/shams/ghazalsh/sh298">غزل شمارهٔ ۲۹۸</a></h2>
<p>آه از این زشتان که مه رو می‌نمایند از نقاب</p><p>از درون سو کاه تاب و از برون سو ماهتاب</p><p>چنگ دجال از درون و رنگ ابدال از برون</p><p>دام دزدان در ضمیر و رمز شاهان در خطاب</p><p>عاشق چادر مباش و خر مران در آب و گل</p><p>تا نمانی ز آب و گل مانند خر اندر خلاب</p><p>چون به سگ نان افکنی سگ بو کند آنگه خورد</p><p>سگ نه‌ای شیری چه باشد بهر نان چندین شتاب</p><p>در هر آن مردار بینی رنگکی گویی که جان</p><p>جان کجا رنگ از کجا جان را بجو جان را بیاب</p><p>تو سؤال و حاجتی دلبر جواب هر سؤال</p><p>چون جواب آید فنا گردد سؤال اندر جواب</p><p>از خطابش هست گشتی چون شراب از سعی آب</p><p>وز شرابش نیست گشتی همچو آب اندر شراب</p><p>او ز نازش سر کشیده همچو آتش در فروغ</p><p>تو ز خجلت سر فکنده چون خطا پیش صواب</p><p>گر خزان غارتی مر باغ را بی‌برگ کرد</p><p>عدل سلطان بهار آمد برای فتح باب</p><p>برگ‌ها چون نامه‌ها بر وی نبشته خط سبز</p><p>شرح آن خط‌ها بجو از عنده‌ام الکتاب</p><h2><a id="poem-2923" href="https://ganjoor.net/moulavi/shams/ghazalsh/sh299">غزل شمارهٔ ۲۹۹</a></h2>
<p>یا وصال یار باید یا حریفان را شراب</p><p>چونک دریا دست ندهد پای نه در جوی آب</p><p>آن حریفان چو جان و باقیان جاودان</p><p>در لطافت همچو آب و در سخاوت چون سحاب</p><p>همرهان آب حیوان خضریان آسمان</p><p>زندگی هر عمارت گنج‌های هر خراب</p><p>آب یار نور آمد این لطیف و آن ظریف</p><p>هر دو غمازند لیکن نی ز کین بل ز احتساب</p><p>آب اندر طشت و یا جو چون ز کف جنبان شود</p><p>نور بر دیوار هم آغاز گیرد اضطراب</p><p>عرق جنسیت برادر جون قیامت می‌کند</p><p>خود تو بنگر من خموشم و هوا علم بالصواب</p><h2><a id="poem-2924" href="https://ganjoor.net/moulavi/shams/ghazalsh/sh300">غزل شمارهٔ ۳۰۰</a></h2>
<p>کو همه لطف که در روی تو دیدم همه شب</p><p>وان حدیث چو شکر کز تو شنیدم همه شب</p><p>گر چه از شمع تو می‌سوخت چو پروانه دلم</p><p>گرد شمع رخ خوب تو پریدم همه شب</p><p>شب به پیش رخ چون ماه تو چادر می‌بست</p><p>من چو مه چادر شب می‌بدریدم همه شب</p><p>جان ز ذوق تو چو گربه لب خود می‌لیسد</p><p>من چو طفلان سر انگشت گزیدم همه شب</p><p>سینه چون خانه زنبور پر از مشغله بود</p><p>کز تو ای کان عسل شهد کشیدم همه شب</p><p>دام شب آمد جان‌های خلایق بربود</p><p>چون دل مرغ در آن دام طپیدم همه شب</p><p>آنک جان‌ها چو کبوتر همه در حکم ویند</p><p>اندر آن دام مر او را طلبیدم همه شب</p><h2><a id="poem-2925" href="https://ganjoor.net/moulavi/shams/ghazalsh/sh301">غزل شمارهٔ ۳۰۱</a></h2>
<p>هله صدر و بدر عالم منشین مخسب امشب</p><p>که براق بر در آمد فاذا فرغت فانصب</p><p>چو طریق بسته بودست و طمع گسسته بودست</p><p>تو برآ بر آسمان‌ها بگشا طریق و مذهب</p><p>نفسی فلک نیاید دو هزار در گشاید</p><p>چو امیر خاص اقرا به دعا گشاید آن لب</p><p>سوی بحر رو چو ماهی که بیافت در شاهی</p><p>چو بگوید او چه خواهی تو بگو الیک ارغب</p><p>چو صریر تو شنیدم چو قلم به سر دویدم</p><p>چو به قلب تو رسیدم چه کنم صداع قالب</p><p>ز سلام خوش سلامان بکشم ز کبر دامان</p><p>که شدست از سلامت دل و جان ما مطیب</p><p>ز کف چنین شرابی ز دم چنین خطابی</p><p>عجب‌ست اگر بماند به جهان دلی مودب</p><p>ز غنای حق برسته ز نیاز خود برسته</p><p>به مشاغل اناالحق شده فانی ملهب</p><p>بکش آب را از این گل که تو جان آفتابی</p><p>که نماند روح صافی چو شد او به گل مرکب</p><p>صلوات بر تو آرم که فزوده باد قربت</p><p>که به قرب کل گردد همه جزوها مقرب</p><p>دو جهان ز نفخ صورت چو قیامتست پیشم</p><p>سوی جان مزلزلست و سوی جسمیان مرتب</p><p>به سخن مکوش کاین فر ز دلست نی ز گفتن</p><p>که هنر ز پای یابید و ز دم دید ثعلب</p><h2><a id="poem-2926" href="https://ganjoor.net/moulavi/shams/ghazalsh/sh302">غزل شمارهٔ ۳۰۲</a></h2>
<p>در هوایت بی‌قرارم روز و شب</p><p>سر ز پایت برندارم روز و شب</p><p>روز و شب را همچو خود مجنون کنم</p><p>روز و شب را کی گذارم روز و شب</p><p>جان و دل از عاشقان می‌خواستند</p><p>جان و دل را می‌سپارم روز و شب</p><p>تا نیابم آن چه در مغز منست</p><p>یک زمانی سر نخارم روز و شب</p><p>تا که عشقت مطربی آغاز کرد</p><p>گاه چنگم گاه تارم روز و شب</p><p>می‌زنی تو زخمه و بر می‌رود</p><p>تا به گردون زیر و زارم روز و شب</p><p>ساقیی کردی بشر را چل صبوح</p><p>زان خمیر اندر خمارم روز و شب</p><p>ای مهار عاشقان در دست تو</p><p>در میان این قطارم روز و شب</p><p>می‌کشم مستانه بارت بی‌خبر</p><p>همچو اشتر زیر بارم روز و شب</p><p>تا بنگشایی به قندت روزه‌ام</p><p>تا قیامت روزه دارم روز و شب</p><p>چون ز خوان فضل روزه بشکنم</p><p>عید باشد روزگارم روز و شب</p><p>جان روز و جان شب ای جان تو</p><p>انتظارم انتظارم روز و شب</p><p>تا به سالی نیستم موقوف عید</p><p>با مه تو عیدوارم روز و شب</p><p>زان شبی که وعده کردی روز بعد</p><p>روز و شب را می‌شمارم روز و شب</p><p>بس که کشت مهر جانم تشنه است</p><p>ز ابر دیده اشکبارم روز و شب</p><h2><a id="poem-2927" href="https://ganjoor.net/moulavi/shams/ghazalsh/sh303">غزل شمارهٔ ۳۰۳</a></h2>
<p>مجلس خوش کن از آن دو پاره چوب</p><p>عود را درسوز و بربط را بکوب</p><p>این ننالد تا نکوبی بر رگش</p><p>وان دگر در نفی و در سوزست خوب</p><p>مجلسی پرگرد بر خاشاک فکر</p><p>خیز ای فراش فرش جان بروب</p><p>تا نسوزی بوی ندهد آن بخور</p><p>تا نکوبی نفع ندهد این حبوب</p><p>نیر اعظم بدان شد آفتاب</p><p>کو در آتش خانه دارد بی‌لغوب</p><p>ماه از آن پیک و محاسب می‌شود</p><p>کو نیاساید ز سیران و رکوب</p><p>عود خلقانند این پیغامبران</p><p>تا رسدشان بوی علام الغیوب</p><p>گر به بو قانع نه‌ای تو هم بسوز</p><p>تا که معدن گردی ای کان عیوب</p><p>چون بسوزی پر شود چرخ از بخور</p><p>چون بسوزد دل رسد وحی القلوب</p><p>حد ندارد این سخن کوتاه کن</p><p>گر چه جان گلستان آمد جنوب</p><p>صاحب العودین لا تهملهما</p><p>حرقن ذا حرکن ذا للکروب</p><p>من یلج بین السکاری لا یفق</p><p>من یذق من راح روح لا یتوب</p><p>اغتنم بالراح عجل و استعد</p><p>من خمار دونه شق الجیوب</p><p>این تنجو ان سلطان الهوی</p><p>جاذب العشاق جبار طلوب</p><h2><a id="poem-2928" href="https://ganjoor.net/moulavi/shams/ghazalsh/sh304">غزل شمارهٔ ۳۰۴</a></h2>
<p>هیچ می‌دانی چه می‌گوید رباب</p><p>ز اشک چشم و از جگرهای کباب</p><p>پوستی‌ام دور مانده من ز گوشت</p><p>چون ننالم در فراق و در عذاب</p><p>چوب هم گوید بدم من شاخ سبز</p><p>زین من بشکست و بدرید آن رکاب</p><p>ما غریبان فراقیم ای شهان</p><p>بشنوید از ما الی الله المأب</p><p>هم ز حق رستیم اول در جهان</p><p>هم بدو وا می‌رویم از انقلاب</p><p>بانگ ما همچون جرس در کاروان</p><p>یا چو رعدی وقت سیران سحاب</p><p>ای مسافر دل منه بر منزلی</p><p>که شوی خسته به گاه اجتذاب</p><p>زانک از بسیار منزل رفته‌ای</p><p>تو ز نطفه تا به هنگام شباب</p><p>سهل گیرش تا به سهلی وارهی</p><p>هم دهی آسان و هم یابی ثواب</p><p>سخت او را گیر کو سختت گرفت</p><p>اول او و آخر او او را بیاب</p><p>خوش کمانچه می‌کشد کان تیر او</p><p>در دل عشاق دارد اضطراب</p><p>ترک و رومی و عرب گر عاشق است</p><p>همزبان اوست این بانگ صواب</p><p>باد می‌نالد همی‌خواند تو را</p><p>که بیا اندر پیم تا جوی آب</p><p>آب بودم باد گشتم آمدم</p><p>تا رهانم تشنگان را زین سراب</p><p>نطق آن بادست کآبی بوده است</p><p>آب گردد چون بیندازد نقاب</p><p>از برون شش جهت این بانگ خاست</p><p>کز جهت بگریز و رو از ما متاب</p><p>عاشقا کمتر ز پروانه نه‌ای</p><p>کی کند پروانه ز آتش اجتناب</p><p>شاه در شهرست بهر جغد من</p><p>کی گذارم شهر و کی گیرم خراب</p><p>گر خری دیوانه شد نک کیر گاو</p><p>بر سرش چندان بزن کید لباب</p><p>گر دلش جویم خسیش افزون شود</p><p>کافران را گفت حق ضرب الرقاب</p><h2><a id="poem-2929" href="https://ganjoor.net/moulavi/shams/ghazalsh/sh305">غزل شمارهٔ ۳۰۵</a></h2>
<p>آواز داد اختر بس روشنست امشب</p><p>گفتم ستارگان را مه با منست امشب</p><p>بررو به بام بالا از بهر الصلا را</p><p>گل چیدنست امشب می خوردنست امشب</p><p>تا روز دلبر ما اندر برست چون دل</p><p>دستش به مهر ما را در گردنست امشب</p><p>تا روز زنگیان را با روم دار و گیرست</p><p>تا روز چنگیان را تنتن تنست امشب</p><p>تا روز ساغر می در گردش است و بخشش</p><p>تا روز گل به خلوت با سوسنست امشب</p><p>امشب شراب وصلت بر خاص و عام ریزم</p><p>شادی آنک ماهت بر روزنست امشب</p><p>داوودوار ما را آهن چو موم گردد</p><p>کهن رباست دلبر دل آهنست امشب</p><p>بگشای دست دل را تا پای عشق کوبد</p><p>کان زار ترس دیده در مأمنست امشب</p><p>بر روی چون زر من ای بخت بوسه می‌ده</p><p>کاین زر گازدیده در معدنست امشب</p><p>آن کو به مکر و دانش می‌بست راه ما را</p><p>پالان خر بر او نه کو کودنست امشب</p><p>شمشیر آبدارش پوسیده است و چوبین</p><p>وان نیزه درازش چون سوزنست امشب</p><p>خرگاه عنکبوتست آن قلعه حصینش</p><p>برگستوان و خودش چون روغنست امشب</p><p>خاموش کن که طامع الکن بود همیشه</p><p>با او چه بحث داری کو الکنست امشب</p><h2><a id="poem-2930" href="https://ganjoor.net/moulavi/shams/ghazalsh/sh306">غزل شمارهٔ ۳۰۶</a></h2>
<p>رغبت به عاشقان کن ای جان صدر غایب</p><p>بنشین میان مستان اینک مه و کواکب</p><p>آن روز پرعجایب وان محشر قیامت</p><p>گشتست پیش حسنت مستغرق عجایب</p><p>چون طیبات خواندی بر طیبین فشاندی</p><p>طیبتر از تو کی بود ای معدن اطایب</p><p>جان را ز تست هر دم سلطانیی مسلم</p><p>این شکر از کی گویم از شاه یا ز صاحب</p><p>در جیب خاک کردی ارواح پاک جیبان</p><p>سر کرده در گریبان چون صوفیان مراقب</p><p>عشق تو چون درآمد اندیشه مرد پیشش</p><p>عشق تو صبح صادق اندیشه صبح کاذب</p><p>ای عقل باش حیران نی وصل جو نه هجران</p><p>چون وصل گوش داری زان کس که نیست غایب</p><p>جان چیست فقر و حاجت جان بخش کیست جز تو</p><p>ای قبله حوایج معشوقه مطالب</p><p>نک نقد شد قیامت اینک یکی علامت</p><p>طالع شد آفتابت از جانب مغارب</p><p>درکش رمیدگان را محنت رسیدگان را</p><p>زان جذبه‌های جانی ای جذبه تو غالب</p><p>تا بیند این دو دیده صبح خدا دمیده</p><p>دام طلب دریده مطلوب گشته طالب</p><p>عشق و طلب چه باشد آیینه تجلی</p><p>نقش و حسد چه باشد آیینه معایب</p><p>کو بلبل چمن‌ها تا گفتمی سخن‌ها</p><p>نگذشت بر دهان‌ها یا دست هیچ کاتب</p><p>نه از نقش‌های صورت نه از صاف و نه از کدورت</p><p>نه از ماضی و نه حالی نه از زهد نه از مراتب</p><p>عقلم برفت از جا باقیش را تو فرما</p><p>ای از درت نرفته کس ناامید و غایب</p><h2><a id="poem-2931" href="https://ganjoor.net/moulavi/shams/ghazalsh/sh307">غزل شمارهٔ ۳۰۷</a></h2>
<p>کار همه محبان همچون زرست امشب</p><p>جان همه حسودان کور و کرست امشب</p><p>دریای حسن ایزد چون موج می‌خرامد</p><p>خاک ره از قدومش چون عنبرست امشب</p><p>دایم خوشیم با وی اما به فضل یزدان</p><p>ما دیگریم امشب او دیگرست امشب</p><p>امشب مخسب ای دل می‌ران به سوی منزل</p><p>کان ناظر نهانی بر منظرست امشب</p><p>پهلو منه که یاری پهلوی تست آری</p><p>برگیر سر که این سر خوش زان سرست امشب</p><p>چون دستگیر آمد امشب بگیر دستی</p><p>رقصی که شاخ دولت سبز و ترست امشب</p><p>والله که خواب امشب بر من حرام باشد</p><p>کاین جان چو مرغ آبی در کوثرست امشب</p><h2><a id="poem-2932" href="https://ganjoor.net/moulavi/shams/ghazalsh/sh308">غزل شمارهٔ ۳۰۸</a></h2>
<p>خوابم ببسته‌ای بگشا ای قمر نقاب</p><p>تا سجده‌های شکر کند پیشت آفتاب</p><p>دامان تو گرفتم و دستم بتافتی</p><p>هین دست درکشیدم روی از وفا متاب</p><p>گفتی مکن شتاب که آن هست فعل دیو</p><p>دیو او بود که می‌نکند سوی تو شتاب</p><p>یا رب کنم ببینم بر درگه نیاز</p><p>چندین هزار یا رب مشتاق آن جواب</p><p>از خاک بیشتر دل و جان‌های آتشین</p><p>مستسقیانه کوزه گرفته که آب آب</p><p>بر خاک رحم کن که از این چار عنصر او</p><p>بی دست و پاتر آمد در سیر و انقلاب</p><p>وقتی که او سبک شود آن باد پای اوست</p><p>لنگانه برجهد دو سه گامی پی سحاب</p><p>تا خنده گیرد از تک آن لنگ برق را</p><p>و اندر شفاعت آید آن رعد خوش خطاب</p><p>با ساقیان ابر بگوید که برجهید</p><p>کز تشنگان خاک بجوشید اضطراب</p><p>گیرم که من نگویم آخر نمی‌رسد</p><p>اندر مشام رحمت بوی دل کباب</p><p>پس ساقیان ابر همان دم روان شوند</p><p>با جره و قنینه و با مشک پرشراب</p><p>خاموش و در خراب همی‌جوی گنج عشق</p><p>کاین گنج در بهار برویید از خراب</p><h2><a id="poem-2933" href="https://ganjoor.net/moulavi/shams/ghazalsh/sh309">غزل شمارهٔ ۳۰۹</a></h2>
<p>واجب کند چو عشق مرا کرد دل خراب</p><p>کاندر خرابه دل من آید آفتاب</p><p>از پای درفتاده‌ام از شرم این کرم</p><p>کان شه دعام گفت همو کرد مستجاب</p><p>بس چهره کو نمود مرا بهر ساکنی</p><p>گفتم که چهره دیدم و آن بود خود نقاب</p><p>از نور آن نقاب چو سوزید عالمی</p><p>یا رب چگونه باشد آن شاه بی‌حجاب</p><p>بر من گذشت عشق و من اندر عقب شدم</p><p>واگشت و لقمه کرد و مرا خورد چون عقاب</p><p>برخوردم از زمانه چو او خورد مر مرا</p><p>در بحر عذب رفتم و وارستم از عذاب</p><p>آن را که لقمه‌های بلاها گوار نیست</p><p>زانست کو ندید گوارش از این شراب</p><p>زین اعتماد نوش کنند انبیا بلا</p><p>زیرا که هیچ وقت نترسد ز آتش آب</p><h2><a id="poem-2934" href="https://ganjoor.net/moulavi/shams/ghazalsh/sh310">غزل شمارهٔ ۳۱۰</a></h2>
<p>بازآمد آن مهی که ندیدش فلک به خواب</p><p>آورد آتشی که نمیرد به هیچ آب</p><p>بنگر به خانه تن و بنگر به جان من</p><p>از جام عشق او شده این مست و آن خراب</p><p>میر شرابخانه چو شد با دلم حریف</p><p>خونم شراب گشت ز عشق و دلم کباب</p><p>چون دیده پر شود ز خیالش ندا رسد</p><p>احسنت ای پیاله و شاباش ای شراب</p><p>دریای عشق را دل من دید ناگهان</p><p>از من بجست در وی و گفتا مرا بیاب</p><p>خورشیدروی مفخر تبریز شمس دین</p><p>اندر پیش دوان شده دل‌های چون سحاب</p><h2><a id="poem-2935" href="https://ganjoor.net/moulavi/shams/ghazalsh/sh311">غزل شمارهٔ ۳۱۱</a></h2>
<p>زشت کسی کو نشد مسخره یار خوب</p><p>دست نگر پا نگر دست بزن پا بکوب</p><p>مسخره باد گشت هر چه درختست و کشت</p><p>و آنچ کشد سر ز باد خار بود خشک و چوب</p><p>هر چه ز اجزای تو رو ننهد سر کشد</p><p>پای بزن بر سرش هین سر و پایش بکوب</p><p>چونک نخواهی رهید از دم هر گول گیر</p><p>خاک کسی شو کز او چاره ندارد قلوب</p><h2><a id="poem-2936" href="https://ganjoor.net/moulavi/shams/ghazalsh/sh312">غزل شمارهٔ ۳۱۲</a></h2>
<p>به جان تو که مرو از میان کار مخسب</p><p>ز عمر یک شب کم گیر و زنده دار مخسب</p><p>هزار شب تو برای هوای خود خفتی</p><p>یکی شبی چه شود از برای یار مخسب</p><p>برای یار لطیفی که شب نمی‌خسبد</p><p>موافقت کن و دل را بدو سپار مخسب</p><p>بترس از آن شب رنجوریی که تو تا روز</p><p>فغان و یارب و یارب کنی به زار مخسب</p><p>شبی که مرگ بیاید قنق کرک گوید</p><p>به حق تلخی آن شب که ره سپار مخسب</p><p>از آن زلازل هیبت که سنگ آب شود</p><p>اگر تو سنگ نه‌ای آن به یاد آر مخسب</p><p>اگر چه زنگی شب سخت ساقی چستست</p><p>مگیر جام وی و ترس از آن خمار مخسب</p><p>خدای گفت که شب دوستان نمی‌خسبند</p><p>اگر خجل شده‌ای زین و شرمسار مخسب</p><p>بترس از آن شب سخت عظیم بی‌زنهار</p><p>ذخیره ساز شبی را و زینهار مخسب</p><p>شنیده‌ای که مهان کام‌ها به شب یابند</p><p>برای عشق شهنشاه کامیار مخسب</p><p>چو مغز خشک شود تازه مغزیت بخشد</p><p>که جمله مغز شوی ای امیدوار مخسب</p><p>هزار بارت گفتم خموش و سودت نیست</p><p>یکی بیار و عوض گیر صد هزار مخسب</p><h2><a id="poem-2937" href="https://ganjoor.net/moulavi/shams/ghazalsh/sh313">غزل شمارهٔ ۳۱۳</a></h2>
<p>رباب مشرب عشقست و مونس اصحاب</p><p>که ابر را عربان نام کرده‌اند رباب</p><p>چنانک ابر سقای گل و گلستانست</p><p>رباب قوت ضمیرست و ساقی الباب</p><p>در آتشی بدمی شعله‌ها برافزود</p><p>بجز غبار نخیزد چو دردمی به تراب</p><p>رباب دعوت بازست سوی شه بازآ</p><p>به طبل باز نیاید به سوی شاه غراب</p><p>گشایش گره مشکلات عشاقست</p><p>چو مشکلیش نباشد چه درخورست جواب</p><p>جواب مشکل حیوان گیاه آمد و کاه</p><p>که تخم شهوت او شد خمیرمایه خواب</p><p>خر از کجا و دم عشق عیسوی ز کجا</p><p>که این گشاد ندادش مفتح الابواب</p><p>که عشق خلعت جانست و طوق کرمنا</p><p>برای ملک وصال و برای رفع حجاب</p><p>به بانگ او همه دل‌ها به یک مهم آیند</p><p>ندای رب برهاند ز تفرقه ارباب</p><p>ز عشق کم گو با جسمیان که ایشان را</p><p>وظیفه خوف و رجا آمد و ثواب و عقاب</p><h2><a id="poem-2938" href="https://ganjoor.net/moulavi/shams/ghazalsh/sh314">غزل شمارهٔ ۳۱۴</a></h2>
<p>تو را که عشق نداری تو را رواست بخسب</p><p>برو که عشق و غم او نصیب ماست بخسب</p><p>ز آفتاب غم یار ذره ذره شدیم</p><p>تو را که این هوس اندر جگر نخاست بخسب</p><p>به جست و جوی وصالش چو آب می‌پویم</p><p>تو را که غصه آن نیست کو کجاست بخسب</p><p>طریق عشق ز هفتاد و دو برون باشد</p><p>چو عشق و مذهب تو خدعه و ریاست بخسب</p><p>صباح ماست صبوحش عشای ما عشوه ش</p><p>تو را که رغبت لوت و غم عشاست بخسب</p><p>ز کیمیاطلبی ما چو مس گدازانیم</p><p>تو را که بستر و همخوابه کیمیاست بخسب</p><p>چو مست هر طرفی می‌فتی و می‌خیزی</p><p>که شب گذشت کنون نوبت دعاست بخسب</p><p>قضا چو خواب مرا بست ای جوان تو برو</p><p>که خواب فوت شدت خواب را قضاست بخسب</p><p>به دست عشق درافتاده‌ایم تا چه کند</p><p>چو تو به دست خودی رو به دست راست بخسب</p><p>منم که خون خورم ای جان تویی که لوت خوری</p><p>چو لوت را به یقین خواب اقتضاست بخسب</p><p>من از دماغ بریدم امید و از سر نیز</p><p>تو را دماغ تر و تازه مرتجاست بخسب</p><p>لباس حرف دریدم سخن رها کردم</p><p>تو که برهنه نه‌ای مر تو را قباست بخسب</p><h2><a id="poem-2939" href="https://ganjoor.net/moulavi/shams/ghazalsh/sh315">غزل شمارهٔ ۳۱۵</a></h2>
<p>چشم‌ها وا نمی‌شود از خواب</p><p>چشم بگشا و جمع را دریاب</p><p>بنگر آخر که بی‌قرار شدست</p><p>چشم در چشم خانه چون سیماب</p><p>گشت شب دیر و خلق افتادند</p><p>چون ستاره میانه مهتاب</p><p>هم سیاهی و هم سپیدی چشم</p><p>از می خواب هر دو گشت خراب</p><p>جمله اندیشه‌ها چو برگ بریخت</p><p>گرد بنشست بر همه اسباب</p><p>عقل شد گوشه‌ای و می‌گوید</p><p>عقل اگر آن تست هین دریاب</p><p>بنگی شب نگر که چون دادست</p><p>جمله خلق را از این بنگاب</p><p>چشم در عین و غین افتادست</p><p>کار بگذشت از سؤال و جواب</p><p>آن سواران تیزاندیشه</p><p>همه ماندند چون خران به خلاب</p><h2><a id="poem-2940" href="https://ganjoor.net/moulavi/shams/ghazalsh/sh316">غزل شمارهٔ ۳۱۶</a></h2>
<p>چونک درآییم به غوغای شب</p><p>گرد برآریم ز دریای شب</p><p>خواب نخواهد بگریزد ز خواب</p><p>آنک بدیدست تماشای شب</p><p>بس دل پرنور و بسی جان پاک</p><p>مشتغل و بنده و مولای شب</p><p>شب تتق شاهد غیبی بود</p><p>روز کجا باشد همتای شب</p><p>پیش تو شب هست چو دیگ سیاه</p><p>چون نچشیدی تو ز حلوای شب</p><p>دست مرا بست شب از کسب و کار</p><p>تا به سحر دست من و پای شب</p><p>راه درازست برانیم تیز</p><p>ما به درازا و به پهنای شب</p><p>روز اگر مکسب و سوداگریست</p><p>ذوق دگر دارد سودای شب</p><p>مفخر تبریز توی شمس دین</p><p>حسرت روزی و تمنای شب</p><h2><a id="poem-2941" href="https://ganjoor.net/moulavi/shams/ghazalsh/sh317">غزل شمارهٔ ۳۱۷</a></h2>
<p>یار آمد به صلح ای اصحاب</p><p>ما لکم قاعدین عند الباب</p><p>نوبت هجر و انتظار گذشت</p><p>فادخلوا الدار یا اولی الالباب</p><p>آفتاب جمال سینه گشاد</p><p>فاخلعوا فی شعاعه الاثواب</p><p>ادب عشق جمله بی‌ادبیست</p><p>امه العشق عشقهم آداب</p><p>باده عشق ننگ و نام شکست</p><p>لا رأسا تری و لا اذناب</p><p>لذت عشق با دماغ آمیخت</p><p>کامتزاج العبید بالارباب</p><p>دختران ضمیر سرمستند</p><p>وسط روض القلوب و الدولاب</p><p>گر شما محرم ضمیر نه‌اید</p><p>فاسئلوهن من وراء حجاب</p><p>شمس تبریز جام عشق از تو</p><p>و خذ الکبد للشراب کباب</p><h2><a id="poem-2942" href="https://ganjoor.net/moulavi/shams/ghazalsh/sh318">غزل شمارهٔ ۳۱۸</a></h2>
<p>علونا سماء الود من غیر سلم</p><p>و هل یهتدی نحو السماء النوائب</p><p>ایعلرا ظلام الکون نور و دادنا</p><p>و قد جاوز الکونین هذا عجائب</p><p>فان فارق الایام بین جسومنا</p><p>فوالله ان القلب ما هو غائب</p><p>فقلبی خفیف الظعن نحو احبتی</p><p>و ان ثقلت عن ظعنهن الترائب</p><p>علیکم سلامی من صمیم سریرتی</p><p>فانی کقلبی او سلامی لائب</p><p>و کیف یتوب القلب عن ذنب ودکم</p><p>فقلبی مدا عما خلاکم لنائب</p><p>حواب لمن قد قال عابد بعله</p><p>اری البعل قد بالت علیه الثعالب</p><p>جواب نصیرالدین لیث فضائل</p><p>اری الود قد بالت علیه الارانب</p><h2><a id="poem-2943" href="https://ganjoor.net/moulavi/shams/ghazalsh/sh319">غزل شمارهٔ ۳۱۹</a></h2>
<p>امسی و اصبح بالجوی اتعذب</p><p>قلبی علی نار الهوی یتقلب</p><p>ان کنت تهجرنی تهذبنی به</p><p>انت النهی و بلاک لا اتهذب</p><p>ما بال قلبک قد قسی فالی متی</p><p>ابکی و مما قد جری اتعتب</p><p>مما احب بان اقول فدیتکم</p><p>احیی بکم و قتیلکم اتلقب</p><p>و اشرتم بالصبر لی متسلیا</p><p>ما هکذی عشقوا به لا تحسبوا</p><p>ما عشت فی هذا الفراق سویعه</p><p>لو لا لقاؤک کل یوم ارقب</p><p>انی اتوب مناجیا و منادیا</p><p>فانا المسی بسیدی و المذنب</p><p>تبریز جل به شمس دین سیدی</p><p>ابکی دما مما جنیت و اشرب</p><h2><a id="poem-2944" href="https://ganjoor.net/moulavi/shams/ghazalsh/sh320">غزل شمارهٔ ۳۲۰</a></h2>
<p>ابشروا یا قوم هذا فتح باب</p><p>قد نجوتم من شتاب الاغتراب</p><p>افرحوا قد جاء میقات الرضا</p><p>من حبیب عنده‌ام الکتاب</p><p>قال لا تأسوا علی ما فاتکم</p><p>اذ بدی بدر خروق اللحجاب</p><p>ذا مناخ اوقفوا بعراننا</p><p>ذا نعیم لیس یحصیه الحساب</p><p>ان فی عتب الهوی الف الوفا</p><p>ان فی صمت الولا لطف الخطاب</p><p>قد سکتنا فافهموا سر السکوت</p><p>یا کرام الله اعلم بالصواب</p><h2><a id="poem-2945" href="https://ganjoor.net/moulavi/shams/ghazalsh/sh321">غزل شمارهٔ ۳۲۱</a></h2>
<p>آن خواجه را از نیم شب بیماریی پیدا شده‌ست</p><p>تا روز بر دیوار ما بی‌خویشتن سر می‌زده‌ست</p><p>چرخ و زمین گریان شده وز ناله‌اش نالان شده</p><p>دم‌های او سوزان شده گویی که در آتشکده‌ست</p><p>بیماریی دارد عجب نی درد سر نی رنج تب</p><p>چاره ندارد در زمین کز آسمانش آمده‌ست</p><p>چون دید جالینوس را نبضش گرفت و گفت او</p><p>دستم بهل دل را ببین رنجم برون قاعده‌ست</p><p>صفراش نی سوداش نی قولنج و استسقاش نی</p><p>زین واقعه در شهر ما هر گوشه‌ای صد عربده‌ست</p><p>نی خواب او را نی خورش از عشق دارد پرورش</p><p>کاین عشق اکنون خواجه را هم دایه و هم والده‌ست</p><p>گفتم خدایا رحمتی کرام گیرد ساعتی</p><p>نی خون کس را ریخته‌ست نی مال کس را بستده‌ست</p><p>آمد جواب از آسمان کو را رها کن در همان</p><p>کاندر بلای عاشقان دارو و درمان بیهدست</p><p>این خواجه را چاره مجو بندش منه پندش مگو</p><p>کان جا که افتادست او نی مفسقه نی معبده‌ست</p><p>تو عشق را چون دیده‌ای از عاشقان نشنیده‌ای</p><p>خاموش کن افسون مخوان نی جادوی نی شعبده‌ست</p><p>ای شمس تبریزی بیا ای معدن نور و ضیا</p><p>کاین روح باکار و کیا بی‌تابش تو جامدست</p><h2><a id="poem-2946" href="https://ganjoor.net/moulavi/shams/ghazalsh/sh322">غزل شمارهٔ ۳۲۲</a></h2>
<p>آمده‌ام که تا به خود گوش کشان کشانمت</p><p>بی دل و بیخودت کنم در دل و جان نشانمت</p><p>آمده‌ام بهار خوش پیش تو ای درخت گل</p><p>تا که کنار گیرمت خوش خوش و می‌فشانمت</p><p>آمده‌ام که تا تو را جلوه دهم در این سرا</p><p>همچو دعای عاشقان فوق فلک رسانمت</p><p>آمده‌ام که بوسه‌ای از صنمی ربوده‌ای</p><p>بازبده به خوشدلی خواجه که واستانمت</p><p>گل چه بود که گل تویی ناطق امر قل تویی</p><p>گر دگری نداندت چون تو منی بدانمت</p><p>جان و روان من تویی فاتحه خوان من تویی</p><p>فاتحه شو تو یک سری تا که به دل بخوانمت</p><p>صید منی شکار من گر چه ز دام جسته‌ای</p><p>جانب دام بازرو ور نروی برانمت</p><p>شیر بگفت مر مرا نادره آهوی برو</p><p>در پی من چه می‌دوی تیز که بردرانمت</p><p>زخم پذیر و پیش رو چون سپر شجاعتی</p><p>گوش به غیر زه مده تا چو کمان خمانمت</p><p>از حد خاک تا بشر چند هزار منزلست</p><p>شهر به شهر بردمت بر سر ره نمانمت</p><p>هیچ مگو و کف مکن سر مگشای دیگ را</p><p>نیک بجوش و صبر کن زانک همی‌پرانمت</p><p>نی که تو شیرزاده‌ای در تن آهوی نهان</p><p>من ز حجاب آهوی یک رهه بگذرانمت</p><p>گوی منی و می‌دوی در چوگان حکم من</p><p>در پی تو همی‌دوم گر چه که می‌دوانمت</p><h2><a id="poem-2947" href="https://ganjoor.net/moulavi/shams/ghazalsh/sh323">غزل شمارهٔ ۳۲۳</a></h2>
<p>آن نفسی که باخودی یار چو خار آیدت</p><p>وان نفسی که بیخودی یار چه کار آیدت</p><p>آن نفسی که باخودی خود تو شکار پشه‌ای</p><p>وان نفسی که بیخودی پیل شکار آیدت</p><p>آن نفسی که باخودی بسته ابر غصه‌ای</p><p>وان نفسی که بیخودی مه به کنار آیدت</p><p>آن نفسی که باخودی یار کناره می‌کند</p><p>وان نفسی که بیخودی باده یار آیدت</p><p>آن نفسی که باخودی همچو خزان فسرده‌ای</p><p>وان نفسی که بیخودی دی چو بهار آیدت</p><p>جمله بی‌قراریت از طلب قرار تست</p><p>طالب بی‌قرار شو تا که قرار آیدت</p><p>جمله ناگوارشت از طلب گوارش است</p><p>ترک گوارش ار کنی زهر گوار آیدت</p><p>جمله بی‌مرادیت از طلب مراد تست</p><p>ور نه همه مرادها همچو نثار آیدت</p><p>عاشق جور یار شو عاشق مهر یار نی</p><p>تا که نگار نازگر عاشق زار آیدت</p><p>خسرو شرق شمس دین از تبریز چون رسد</p><p>از مه و از ستاره‌ها والله عار آیدت</p><h2><a id="poem-2948" href="https://ganjoor.net/moulavi/shams/ghazalsh/sh324">غزل شمارهٔ ۳۲۴</a></h2>
<p>درآ تا خرقه قالب دراندازم همین ساعت</p><p>درآ تا خانه هستی بپردازم همین ساعت</p><p>صلا زن پاکبازی را رها کن خاک بازی را</p><p>که یک جان دارم و خواهم که دربازم همین ساعت</p><p>کمان زه کن خدایا نه که تیر قاب قوسینی</p><p>که وقت آمد که من جان را سپر سازم همین ساعت</p><p>چو بر می‌آید این آتش فغان می‌خیزد از عالم</p><p>امانم ده امانم ده که بگدازم همین ساعت</p><p>جهان از ترس می‌درد و جان از عشق می‌پرد</p><p>که مرغان را به رشک آرم ز پروازم همین ساعت</p><h2><a id="poem-2949" href="https://ganjoor.net/moulavi/shams/ghazalsh/sh325">غزل شمارهٔ ۳۲۵</a></h2>
<p>که دید ای عاشقان شهری که شهر نیکبختانست</p><p>که آن جا کم رسد عاشق و معشوق فراوانست</p><p>که تا نازی کنیم آن جا و بازاری نهیم آن جا</p><p>که تا دل‌ها خنک گردد که دل‌ها سخت بریانست</p><p>نباشد این چنین شهری ولی باری کم از شهری</p><p>که در وی عدل و انصافست و معشوق مسلمانست</p><p>که این سو عاشقان باری چو عود کهنه می‌سوزد</p><p>وان معشوق نادرتر کز او آتش فروزانست</p><p>خداوندا به احسانت به حق نور تابانت</p><p>مگیر آشفته می‌گویم که دل بی‌تو پریشانست</p><p>تو مستان را نمی‌گیری پریشان را نمی‌گیری</p><p>خنک آن را که می‌گیری که جانم مست ایشانست</p><p>اگر گیری ور اندازی چه غم داری چه کم داری</p><p>که عاشق چون گیا این جا بیابان در بیابانست</p><p>بخندد چشم مریخش مرا گوید نمی‌ترسی</p><p>نگارا بوی خون آید اگر مریخ خندانست</p><p>دلم با خویشتن آمد شکایت را رها کردم</p><p>هزاران جان همی‌بخشد چه شد گر خصم یک جانست</p><p>منم قاضی خشم آلود و هر دو خصم خشنودند</p><p>که جانان طالب جانست و جان جویای جانانست</p><p>که جان ذره‌ست و او کیوان که جان میوه‌ست و او بستان</p><p>که جان قطره‌ست و او عمان که جان حبه‌ست و او کانست</p><p>سخن در پوست می‌گویم که جان این سخن غیبست</p><p>نه در اندیشه می‌گنجد نه آن را گفتن امکانست</p><p>خمش کن همچو عالم باش خموش و مست و سرگردان</p><p>وگر او نیست مست مست چرا افتان و خیزانست</p>
</body></html>