<?xml version="1.0" encoding="utf-8"?> 
<html xmlns="http://www.w3.org/1999/xhtml" xml:lang="en" lang="fa"> 
<head>
<meta name="generator" content="ganjoor.net" />
<title>غزلیات - بخش ۶۰</title>
<link rel="stylesheet" href="style.css" type="text/css" />
<meta http-equiv="Content-Type" content="application/xhtml+xml; charset=utf-8" />
</head><body>
<h2><a id="poem-5429" href="https://ganjoor.net/moulavi/shams/ghazalsh/sh2805">غزل شمارهٔ ۲۸۰۵</a></h2>
<p>ای خوشا عیشی که باشد ای خوشا نظاره‌ای</p><p>چون به اصل اصل خویش آید چنین هر پاره‌ای</p><p>هر طرف آید به دستش بی‌صراحی باده‌ای</p><p>هر طرف آید به چشمش دلبری عیاره‌ای</p><p>دلبری که سنگ خارا گر ز لعلش بو برد</p><p>جان پذیرد سنگ خارا تا شود هشیاره‌ای</p><p>باده دزدید از لبان دلبر من یک صفت</p><p>لاجرم در عشق آن لب جان شده میخواره‌ای</p><p>صبحدم بر راه دیری راهبم همراه شد</p><p>دیدمش هم درد خویش و دیدمش هم کاره‌ای</p><p>یک صراحی پیشم آورد آن حریف نیک خو</p><p>گشت جانم زان صراحی بیخودی خماره‌ای</p><p>در میان بیخودی تبریز شمس الدین نمود</p><p>از پی بیچارگان سوی وصالش چاره‌ای</p><h2><a id="poem-5430" href="https://ganjoor.net/moulavi/shams/ghazalsh/sh2806">غزل شمارهٔ ۲۸۰۶</a></h2>
<p>آه کان سایه خدا گوهردلی پرمایه‌ای</p><p>آفتاب او نهشت اندر دو عالم سایه‌ای</p><p>آفتاب و چرخ را چون ذره‌ها برهم زند</p><p>وز جمال خود دهدشان نو به نو سرمایه‌ای</p><p>عشق و عاشق را چه خوش خندان کنی رقصان کنی</p><p>عشق سازی عقل سوزی طرفه‌ای خودرایه‌ای</p><p>چشم مرده وام کرده جان ز بهر عشق او</p><p>ز آنک در دیده بدیده جان از آن سر پایه‌ای</p><p>قهر صد دندان ز لطفش پیر بی‌دندان شده</p><p>عقل پابرجا ز عشقش یاوه و هرجایه‌ای</p><p>صد هزاران ساله از هست و عدم زان سوتری</p><p>وز تواضع مر عدم را هست خوش همسایه‌ای</p><p>کوه حلمی شمس تبریزی دو عالم تخت تو</p><p>بر نهان و آشکارش می‌نگر از قایه‌ای</p><h2><a id="poem-5431" href="https://ganjoor.net/moulavi/shams/ghazalsh/sh2807">غزل شمارهٔ ۲۸۰۷</a></h2>
<p>گشت جان از صدر شمس الدین یکی سوداییی</p><p>در درون ظلمت سودا را داناییی</p><p>یک بلندی یافت بختم در هوای شمس دین</p><p>کز ورای آن نباشد وهم را گنجاییی</p><p>مایه سودا در این عشقم چنان بالا گرفت</p><p>کز سر سودا نداند پستی از بالاییی</p><p>موج سودا و جنونی کز هوای او بخاست</p><p>بر سر آن موج چون خاشاک من هرجاییی</p><p>عقل پابرجای من چون دید شور بحر او</p><p>با چنین شوری ندارد عقل کل تواناییی</p><p>مصحف دیوانگی دیدم بخواندم آیتی</p><p>گشت منسوخ از جنونم دانش و قراییی</p><p>عشق یکتا دزد شب رو بود اندر سینه‌ها</p><p>عقل را خفته بگیرد دزددش یکتاییی</p><p>پیش از این سودا دل و جان عاقل رای خودند</p><p>بعد از آن غرقاب کی باشد تو را خودراییی</p><p>رو تو در بیمارخانه عاشقی تا بنگری</p><p>هر طرف دیوانه جانی هر سوی شیداییی</p><p>دوش دیدم عشق را می‌کرد از خون سرشک</p><p>بر سر بام دلم از هجر خون انداییی</p><p>هست مر سودای عاشق را دلا این خاصیت</p><p>گر چه او پستی رود باشد بر آن بالاییی</p><p>گرد دارایی جان مظلم ناپایدار</p><p>گشت جان پایداری از چنان داراییی</p><p>یک دمی مرده شو از جمله فضولی‌ها ببین</p><p>هر نفس جان بخشیی هر دم مسیح آساییی</p><p>یک نفس در پرده عشقش چو جانت غسل کرد</p><p>همچو مریم از دمی بینی تو عیسی زاییی</p><p>چون بزادی همچو مریم آن مسیح بی‌پدر</p><p>گردد این رخسار سرخت زعفران سیماییی</p><p>نام مخدومی شمس الدین همی‌گو هر دمی</p><p>تا بگیرد شعر و نظمت رونق و رعناییی</p><p>خون ببین در نظم شعرم شعر منگر بهر آنک</p><p>دیده و دل را به عشقش هست خون پالاییی</p><p>خون چو می‌جوشد منش از شعر رنگی می‌دهم</p><p>تا نه خون آلود گردد جامه خون آلاییی</p><p>من چو جانداری بدم در خدمت آن پادشاه</p><p>اینک اکنون در فراقش می‌کنم جان ساییی</p><p>در هوای سایه‌ای عنقای آن خورشید لطف</p><p>دل به غربت برگرفته عادت عنقاییی</p><p>چون به خوبی و ملاحت هست تنها در جهان</p><p>داد جان را از زمانه شیوه تنهاییی</p><p>چون شوم نومید از آن آهو که مشکش دم به دم</p><p>در طلب می‌داردم از بوی و از بویاییی</p><p>آه از آن رخسار مریخی خون ریزش مرا</p><p>آه از آن ترکانه چشم کافر یغماییی</p><p>عقل در دهلیز عشقش خاکروبی بی‌دلی</p><p>ناطقه در لشکرش یا طبلیی یا ناییی</p><p>او همه دیده‌ست اندر درد و اندر رنج من</p><p>من نمی‌تانم که گویم نیستش بیناییی</p><p>من نظر کردم دمی در جان سودارنگ خویش</p><p>دیدم او را پیچ پیچ و شورش و درواییی</p><p>گفتم آخر چیست گفتا دست را از من بشو</p><p>من نیم در عشق او امروزی و فرداییی</p><p>در هر آن شهری که نوشروان عشقش حاکم است</p><p>شد به جان درباختن آن شهر حاتم طاییی</p><p>و اندر آن جانی که گردان شد پیاله عشق او</p><p>عقل را باشد از آن جان محو و ناپیداییی</p><p>چون خیالش نیم شب در سینه آید می‌نگر</p><p>هر نواحی یوسفی و هر طرف حوراییی</p><p>در شکرریز لبش جان‌ها به هنگام وصال</p><p>هر سر مویی تو را بوده‌ست شکرخاییی</p><p>چون میی در عشق او تا کهنه‌تر تو مستتر</p><p>کی جوانی یاد آرد جانت یا برناییی</p><p>سلسله این عشق درجنبان و شورم بیش کن</p><p>بحر سودا را بجوش و کن جنون افزاییی</p><p>این عجب بحری که بهر نازکی خاک تو</p><p>قطره‌ای گشته‌ست و ننماید همی‌دریاییی</p><p>بهر ضعف این دماغ زخمگاه عشق خویش</p><p>می‌کند آن زلف عنبر مشک و عنبرساییی</p><p>چهره‌های یوسفان و فتنه انگیزان دهر</p><p>از گدایی حسن او دارند هر زیباییی</p><p>گر شود موسی بیاموزم جهودی را تمام</p><p>ور بود عیسی بگیرم ملت ترساییی</p><p>گر به جانش میل باشد جان شوم همچون هوا</p><p>ور به دنیا رو بیارد من شوم دنیاییی</p><p>جان من چون سفره خود را درکشد از سحر او</p><p>گرده گرم از تنورت بخشدش پهناییی</p><p>نفس و شیطان در غرور باغ لطفت می‌چرند</p><p>ز اعتماد عفو تو دارند بدفرماییی</p><p>نفس را نفسی نماند دیو را دیوی شود</p><p>گر تو از رخسار یک دم پرده‌ها بگشاییی</p><p>ای صبا جانم تو را چاکر شدی بر چشم و سر</p><p>گر ز تبریزم کنی خاک کفش بخشاییی</p><h2><a id="poem-5432" href="https://ganjoor.net/moulavi/shams/ghazalsh/sh2808">غزل شمارهٔ ۲۸۰۸</a></h2>
<p>گر چه در مستی خسی را تو مراعاتی کنی</p><p>و آنک نفی محض باشد گر چه اثباتی کنی</p><p>آنک او رد دل است از بددرونی‌های خویش</p><p>گر نفاقی پیشش آری یا که طاماتی کنی</p><p>ور تو خود را از بد او کور و کر سازی دمی</p><p>مدح سر زشت او یا ترک زلاتی کنی</p><p>آن تکلف چند باشد آخر آن زشتی او</p><p>بر سر آید تا تو بگریزی و هیهاتی کنی</p><p>او به صحبت‌ها نشاید دور دارش ای حکیم</p><p>جز که در رنجش قضاگو دفع حاجاتی کنی</p><p>مر مناجات تو را با او نباشد همدم او</p><p>جز برای حاجتش با حق مناجاتی کنی</p><p>آن مراعات تو او را در غلط‌ها افکند</p><p>پس ملازم گردد او وز غصه ویلاتی کنی</p><p>آن طرب بگذشت او در پیش چون قولنج ماند</p><p>تا گریزی از وثاق و یا که حیلاتی کنی</p><p>آن کسی را باش کو در گاه رنج و خرمی</p><p>هست همچون جنت و چون حور کش هاتی کنی</p><p>از هواخواهان آن مخدوم شمس الدین بود</p><p>شاید او را گر پرستی یا که چون لاتی کنی</p><p>ور نه بگریز از دگر کس تا به تبریز صفا</p><p>تا شوی مست از جمال و ذوق و حالاتی کنی</p><h2><a id="poem-5433" href="https://ganjoor.net/moulavi/shams/ghazalsh/sh2809">غزل شمارهٔ ۲۸۰۹</a></h2>
<p>ساخت بغراقان به رسم عید بغراقانیی</p><p>زهره آمد ز آسمان و می‌زند سرخوانیی</p><p>جبرئیل آمد به مهمان بار دیگر تا خلیل</p><p>می‌کند عجل سمین را از کرم بریانیی</p><p>روز مهمانی است امروز الصلا جان‌های پاک</p><p>هین ز سرها کاسه زیبا در چنین مهمانیی</p><p>بانگ جوشاجوش آمد بامدادان مر مرا</p><p>بوی خوش می‌آیدم از قلیه و بورانیی</p><p>می‌کشید آن بو مرا تا جانب مطبخ شدم</p><p>مطبخی پرنور دیدم مطبخی نورانیی</p><p>گفتمش زان کفچه‌ای تا نفس من ساکن شود</p><p>گفت رو کاین نیست ای جان بهره انسانیی</p><p>چون منش الحاح کردم کفچه را زد بر سرم</p><p>در سر و عقلم درآمد مستی و ویرانیی</p><h2><a id="poem-5434" href="https://ganjoor.net/moulavi/shams/ghazalsh/sh2810">غزل شمارهٔ ۲۸۱۰</a></h2>
<p>ای بداده دیده‌های خلق را حیرانیی</p><p>وی ز لشکرهای عشقت هر طرف ویرانیی</p><p>ای مبارک چاشتگاهی کآفتاب روی تو</p><p>عالم دل را کند اندر صفا نورانیی</p><p>دم به دم خط می‌دهد جان‌ها که ما بنده توایم</p><p>ای سراسر بندگی عشق تو سلطانیی</p><p>تا چه می‌بینند جان‌ها هر دمی در روی تو</p><p>وز چه باشد هر زمانیشان چنین رقصانیی</p><p>از چه هر شب پاسبان بام عشق تو شوند</p><p>وز چه هر روزی بودشان بر درت دربانیی</p><p>این چه جام است این که گردان کرده‌ای بر جان‌ها</p><p>آب حیوان است این یا آتشی روحانیی</p><p>این چه سر گفتی تو با دل‌ها که خصم جان شدند</p><p>این چه دادی درد را تا می‌کند درمانیی</p><p>روستایی را چه آموزید نور عشق تو</p><p>تا ز لوح غیب دادش هر دمی خط خوانیی</p><p>شمس تبریزی فروکن سر از این قصر بلند</p><p>تا بقایی دیده آید در جهان فانیی</p><h2><a id="poem-5435" href="https://ganjoor.net/moulavi/shams/ghazalsh/sh2811">غزل شمارهٔ ۲۸۱۱</a></h2>
<p>از هوای شمس دین بنگر تو این دیوانگی</p><p>با همه خویشان گرفته شیوه بیگانگی</p><p>وحش صحرا گشته و رسوای بازاری شده</p><p>از هوای خانه او صد هزاران خانگی</p><p>صاعقه هجرش زده برسوخته یک بارگی</p><p>عقل و شرم و فهم و تقوا دانش و فرزانگی</p><p>من ز شمع عشق او نان پاره‌ای می‌خواستم</p><p>گفت بنویسید توقیعش پی پروانگی</p><p>ای گشاده قلعه‌های جان به چشم آتشین</p><p>ای هزاران صف دریده عشقت از مردانگی</p><p>ای خداوند شمس دین صد گنج خاک است پیش تو</p><p>تا چه باشد عاشق بیچاره‌ای یک دانگی</p><p>صد غریو و بانگ اندر سقف گردون افکنیم</p><p>من نیم در عشق پابرجای تو یک بانگی</p><p>عقل را گفتم میان جان و جانان فرق کن</p><p>شانه عقلم ز فرقش یاوه کرده شانگی</p><h2><a id="poem-5436" href="https://ganjoor.net/moulavi/shams/ghazalsh/sh2812">غزل شمارهٔ ۲۸۱۲</a></h2>
<p>ای دهان آلوده جانی از کجا می خورده‌ای</p><p>و آن طرف کاین باده بودت از کجا ره برده‌ای</p><p>با کدامین چشم تو از ظلمتی بگذشته‌ای</p><p>با کدامین پای راه بی‌رهی بسپرده‌ای</p><p>با کدامین دست بردی حادثات دهر را</p><p>از جمال دلربایی آینه بسترده‌ای</p><p>نی هزاران بار خون خویشتن را ریختی</p><p>نی هزاران بار تو در زندگی خود مرده‌ای</p><p>نی هزاران بار اندر کوره‌های امتحان</p><p>درگدازیدی چو مس و همچو مس بفسرده‌ای</p><p>نی تو بر دریای آتش بال و پر را سوختی</p><p>نی تو بر پشت فلک پاهای خود افشرده‌ای</p><p>چون از این ره هیچ گردی نیست بر نعلین تو</p><p>از ورای این همه تو چونک اهل پرده‌ای</p><p>چشم بگشا سوی ما آخر جوابی بازگو</p><p>کز درون بحر دانش صافیی نی درده‌ای</p><p>گفت جانم کز عنایت‌های مخدوم زمان</p><p>صدر شمس الدین تبریزی تو ره گم کرده‌ای</p><p>گر یکی غمزه رساند مر تو را ای سنگ دل</p><p>از ورای این نشان‌ها که به گفت آورده‌ای</p><p>بی علاج و حیله‌ها گر سنگ باشی در زمان</p><p>گوهری گردی از آن جنسی که تو نشمرده‌ای</p><h2><a id="poem-5437" href="https://ganjoor.net/moulavi/shams/ghazalsh/sh2813">غزل شمارهٔ ۲۸۱۳</a></h2>
<p>اقتلونی یا ثقاتی ان فی قتلی حیاتی</p><p>و مماتی فی حیاتی و حیاتی فی مماتی</p><p>اقتلونی ذاب جسمی قدح القهوه قسمی</p><p>هله بشکن قفس ای جان چو طلبکار نجاتی</p><p>ز سفر بدر شوی تو چو یقین ماه نوی تو</p><p>ز شکست از چه تو تلخی چو همه قند و نباتی</p><p>چو تویی یار مرا تو به از این دار مرا تو</p><p>برسان قوت حیاتم که تو یاقوت زکاتی</p><p>چو بسی قحط کشیدم بنما دعوت عیدم</p><p>که نشد سیر دو چشمم به تره و نان براتی</p><p>حرکت کن حرکت‌هاست کلید در روزی</p><p>مگرت نیست خبر تو که چه زیباحرکاتی</p><p>به چنین رخ که تو داری چه کشی ناز سپیده</p><p>که نگنجد به صفت در که چه محمودصفاتی</p><p>بنه‌ای ساقی اسعد تو یکی بزم مخلد</p><p>که خماری است جهان را ز می و بزم نباتی</p><p>به حق بحر کف تو گهر باشرف تو</p><p>که به لطف و به گوارش تو به از آب فراتی</p><p>مثل ساغر آخر تو خرابی عقولی</p><p>که چو تحریمه اول سر ارکان صلاتی</p><p>کرمت مست برآید کف چون بحر گشاید</p><p>بدهد صدقه نپرسد که تو اهل صدقاتی</p><p>به کرم فاتح عقدی به عطا نقده نقدی</p><p>برهان منتظران را ز تمنای سباتی</p><p>نه در ابروی تو چینی نه در آن خوی تو کینی</p><p>به عدو گوید لطفت که بنینی و بناتی</p><p>رسی از ساغر مردان به خیالات مصور</p><p>ز ره سینه خرامان کنساء خفرات</p><p>و جوار ساقیات و سواق جاریات</p><p>تو بگو باقی این را انا فی سکر سقاتی</p><h2><a id="poem-5438" href="https://ganjoor.net/moulavi/shams/ghazalsh/sh2814">غزل شمارهٔ ۲۸۱۴</a></h2>
<p>خنک آن دم که به رحمت سر عشاق بخاری</p><p>خنک آن دم که برآید ز خزان باد بهاری</p><p>خنک آن دم که بگویی که بیا عاشق مسکین</p><p>که تو آشفتهٔ مایی سر اغیار نداری</p><p>خنک آن دم که درآویزد در دامن لطفت</p><p>تو بگویی که چه خواهی ز من ای مست نزاری</p><p>خنک آن دم که صلا در دهد آن ساقی مجلس</p><p>که کند بر کف ساقی قدح باده سواری</p><p>شود اجزای تن ما خوش از آن بادهٔ باقی</p><p>برهد این تن طامع ز غم مائده خواری</p><p>خنک آن دم که ز مستان طلبد دوست عوارض</p><p>بستاند گرو از ما بکش و خوب عذاری</p><p>خنک آن دم که ز مستی سر زلف تو بشورد</p><p>دل بیچاره بگیرد به هوس حلقه شماری</p><p>خنک آن دم که بگوید به تو دل کشت ندارم</p><p>تو بگویی که بروید پی تو آنچ بکاری</p><p>خنک آن دم که شب هجر بگوید که شبت خوش</p><p>خنک آن دم که سلامی کند آن نور بهاری</p><p>خنک آن دم که برآید به هوا ابر عنایت</p><p>تو از آن ابر به صحرا گهر لطف بباری</p><p>خورد این خاک که تشنه‌تر از آن ریگ سیاه است</p><p>به تمام آب حیات و نکند هیچ غباری</p><p>دخل العشق علینا بکؤوس و عقار</p><p>ظهر السکر علینا لحبیب متوار</p><p>سخنی موج همی‌زد که گهرها بفشاند</p><p>خمشش باید کردن چو در اینش نگذاری</p><h2><a id="poem-5439" href="https://ganjoor.net/moulavi/shams/ghazalsh/sh2815">غزل شمارهٔ ۲۸۱۵</a></h2>
<p>بمشو همره مرغان که چنین بی‌پر و بالی</p><p>چو نه میری نه وزیری بن سبلت به چه مالی</p><p>چو هیاهوی برآری و نبینند سپاهی</p><p>بشناسند همه کس که تو طبلی و دوالی</p><p>چو خلیفه پسری تو بنه آن طبل ز گردن</p><p>بستان خنجر و جوشن که سپهدار جلالی</p><p>به خدا صاحب باغی تو ز هر باغ چه دزدی</p><p>بفروش از رز خویشت همه انگور حلالی</p><p>تو نه آن بدر کمالی که دهی نور و نگیری</p><p>بستان نور چو سائل که تو امروز هلالی</p><p>هله ای عشق برافشان گهر خویش بر اختر</p><p>که همه اختر و ماهند و تو خورشیدمثالی</p><p>بده آن دست به دستم مکشان دست که مستم</p><p>که شراب است و کباب است و یکی گوشه‌ای خالی</p><p>بدوان مست و خرامان به سوی مجلس سلطان</p><p>بنگر مجلس عالی که تویی مجلس عالی</p><p>نه صداعی نه خماری نه غمت ماند نه زاری</p><p>عسسی دان غم خود را به در شحنه و والی</p><p>عسس و شحنه چه گویند حریفان ملک را</p><p>همه در روی درافتند که بس خوب خصالی</p><h2><a id="poem-5440" href="https://ganjoor.net/moulavi/shams/ghazalsh/sh2816">غزل شمارهٔ ۲۸۱۶</a></h2>
<p>که شکیبد ز تو ای جان که جگرگوشه جانی</p><p>چه تفکر کند از مکر و ز دستان که ندانی</p><p>نه درونی نه برونی که از این هر دو فزونی</p><p>نه ز شیری نه ز خونی نه از اینی نه از آنی</p><p>برود فکرت جادو نهدت دام به هر سو</p><p>تو همه دام و فنش را به یکی فن بدرانی</p><p>چه بود باطن کبکی که دل باز نداند</p><p>چه حبوب است زمین در که ز چرخ است نهانی</p><p>کلهش بنهی وآنگه فکنی باز به سیلی</p><p>چه کند بره مسکین چو کند شیر شبانی</p><p>کله و تاج سرم را پی سیلی تو باید</p><p>که مرا تاج تویی و جز تو جمله گرانی</p><p>به کجا اسب دواند به کجا رخت کشاند</p><p>ز تو چون جان بجهاند که تو صد جان جهانی</p><p>به چه نقصان نگرندت به چه عیبی شکنندت</p><p>به کی مانند کنندت که به مخلوق نمانی</p><p>به ملاقات نشان ده ز خیالات امان ده</p><p>مکشش زود زمان ده که تو قسام زمانی</p><p>هله ای جان گشاده قدم صدق نهاده</p><p>همه از پای فتاده تو خوش و دست زنانی</p><p>شه و شاهین جلالی که چنین باپر و بالی</p><p>نه گمانی نه خیالی همه عینی و عیانی</p><p>چه بود طبع و رموزش به یکی شعله بسوزش</p><p>به یکی تیر بدوزش که بسی سخته کمانی</p><p>هله بر قوس بنه زه ز کمینگاه برون جه</p><p>برهان خویش از این ده که تو زان شهر کلانی</p><p>چو همه خانه دل را بگرفت آتش بالا</p><p>بود اظهار زبانه به از اظهار زبانی</p><h2><a id="poem-5441" href="https://ganjoor.net/moulavi/shams/ghazalsh/sh2817">غزل شمارهٔ ۲۸۱۷</a></h2>
<p>مکن ای دوست نشاید که بخوانند و نیایی</p><p>و اگر نیز بیایی بروی زود نپایی</p><p>هله ای دیده و نورم گه آن شد که بشورم</p><p>پی موسی تو طورم شدی از طور کجایی</p><p>اگرم خصم بخندد و گرم شحنه ببندد</p><p>تو اگر نیز به قاصد به غضب دست بخایی</p><p>به تو سوگند بخوردم که از این شیوه نگردم</p><p>بکنم شور و بگردم به خدا و به خدایی</p><p>بکن ای دوست چراغی که به از اختر و چرخی</p><p>بکن ای دوست طبیبی که به هر درد دوایی</p><p>دل ویران من اندر غلط ار جغد درآید</p><p>بزند عکس تو بر وی کند آن جغد همایی</p><p>هله یک قوم بگریند و یکی قوم بخندند</p><p>ره عشق تو ببندند به استیزه نمایی</p><p>اگر از خشم بجنگی وگر از خصم بلنگی</p><p>و اگر شیر و پلنگی تو هم از حلقه مایی</p><p>به بد و نیک زمانه نجهد عشق ز خانه</p><p>نبود عشق فسانه که سمایی است سمایی</p><p>چو مرا درد دوا شد چو مرا جور وفا شد</p><p>چو مرا ارض سما شد چه کنم طال بقایی</p><p>سحرالعین چه باشد که جهان خشک نماید</p><p>بر عام و بر عارف چو گلستان رضایی</p><p>هله این ناز رها کن نفسی روی به ما کن</p><p>نفسی ترک دغا کن چه بود مکر و دغایی</p><p>هله خاموش که تا او لب شیرین بگشاید</p><p>بکند هر دو جهان را خضر وقت سقایی</p><h2><a id="poem-5442" href="https://ganjoor.net/moulavi/shams/ghazalsh/sh2818">غزل شمارهٔ ۲۸۱۸</a></h2>
<p>صنما چونک فریبی همه عیار فریبی</p><p>صنما چون همه جانی دل هشیار فریبی</p><p>سحری چون قمر آیی به خرابات درآیی</p><p>بت و بتخانه بسوزی دل و دلدار فریبی</p><p>دل آشفته نگیری خرد خفته نگیری</p><p>تو بدان نرگس خفته همه بیدار فریبی</p><p>ز غمت سنگ گدازد رمه با گرگ بسازد</p><p>رمه و گرگ و شبان را تو به یک بار فریبی</p><p>چه کنم جان و بدن را چه کنم قوت تن را</p><p>که تو جبار جهانی همه بیمار فریبی</p><p>قمر زنگی شب را تو کنی رومی مه رو</p><p>همه کوران سیه را تو به انوار فریبی</p><p>همه را گوش بگیری شنوایی برسانی</p><p>همه را چشم گشایی و به دیدار فریبی</p><p>تو نه آنی که فریبی ز کسی صرفه بجویی</p><p>تو همه لطف و عطایی تو به ایثار فریبی</p><p>تو صلاح دل و دینی تو در این لطف چنینی</p><p>که کمین خار فنا را سوی گلزار فریبی</p><h2><a id="poem-5443" href="https://ganjoor.net/moulavi/shams/ghazalsh/sh2819">غزل شمارهٔ ۲۸۱۹</a></h2>
<p>اگر او ماه منستی شب من روز شدستی</p><p>اگر او همرهمستی همه را راه زدستی</p><p>وگر او چهره مستی به سر دست بخستی</p><p>ز کجا عقل بجستی ز کجا نیک و بدستی</p><p>وگر او در صمدیت بنمودی احدیت</p><p>به خدا کوه احد هم خوش و مست احدستی</p><p>و اگر باغ نه مستی که در او میوه برستی</p><p>ز کجا میوه تازه به درون سبدستی</p><p>سبد گفت رها کن سوی آن باغ نهان شو</p><p>اگر این گفت نبودی نه مدد بر مددستی</p><h2><a id="poem-5444" href="https://ganjoor.net/moulavi/shams/ghazalsh/sh2820">غزل شمارهٔ ۲۸۲۰</a></h2>
<p>چو به شهر تو رسیدم تو ز من گوشه گزیدی</p><p>چو ز شهر تو برفتم به وداعیم ندیدی</p><p>تو اگر لطف گزینی و اگر بر سر کینی</p><p>همه آسایش جانی همه آرایش عیدی</p><p>سبب غیرت توست آنک نهانی و اگر نی</p><p>همه خورشید عیانی که ز هر ذره پدیدی</p><p>تو اگر گوشه بگیری تو جگرگوشه و میری</p><p>و اگر پرده دری تو همه را پرده دریدی</p><p>دل کفر از تو مشوش سر ایمان به میت خوش</p><p>همه را هوش ربودی همه را گوش کشیدی</p><p>همه گل‌ها گرو دی همه سرها گرو می</p><p>تو هم این را و هم آن را ز کف مرگ خریدی</p><p>چو وفا نبود در گل چو رهی نیست سوی کل</p><p>همه بر توست توکل که عمادی و عمیدی</p><p>اگر از چهره یوسف نفری کف ببریدند</p><p>تو دو صد یوسف جان را ز دل و عقل بریدی</p><p>ز پلیدی و ز خونی تو کنی صورت شخصی</p><p>که گریزد به دو فرسنگ وی از بوی پلیدی</p><p>کنیش طعمه خاکی که شود سبزه پاکی</p><p>برهد او ز نجاست چو در او روح دمیدی</p><p>هله ای دل به سما رو به چراگاه خدا رو</p><p>به چراگاه ستوران چو یکی چند چریدی</p><p>تو همه طمع بر آن نه که در او نیست امیدت</p><p>که ز نومیدی اول تو بدین سوی رسیدی</p><p>تو خمش کن که خداوند سخن بخش بگوید</p><p>که همو ساخت در قفل و همو کرد کلیدی</p><h2><a id="poem-5445" href="https://ganjoor.net/moulavi/shams/ghazalsh/sh2821">غزل شمارهٔ ۲۸۲۱</a></h2>
<p>تو ز هر ذره وجودت بشنو ناله و زاری</p><p>تو یکی شهر بزرگی نه یکی بلکه هزاری</p><p>همه اجزات خموشند ز تو اسرار نیوشند</p><p>همه روزی بخروشند که بیا تا تو چه داری</p><p>تویی دریای مخلد که در او ماهی بی‌حد</p><p>ز سر جهل مکن رد سر انکار چه خاری</p><p>همه خاموش به ظاهر همه قلاش و مقامر</p><p>همه غایب همه حاضر همه صیاد و شکاری</p><p>همه ماهند نه ماهی همه کیخسرو و شاهی</p><p>همه چون یوسف چاهی ز تو اندر چه تاری</p><p>همه ذرات چو ذاالنون همه رقاص چو گردون</p><p>همه خاموش چو مریم همه در بانگ چو قاری</p><p>همه اجزای وجودت به تو گویند چه بودت</p><p>که همه گفت و شنودت نه ز مهر است و ز یاری</p><p>مثل نفس خزان است که در او باغ نهان است</p><p>ز درون باغ بخندد چو رسد جان بهاری</p><p>تو بر این شمع چه گردی چو از آن شهد بخوردی</p><p>تو چو پروانه چه سوزی که ز نوری نه ز ناری</p><h2><a id="poem-5446" href="https://ganjoor.net/moulavi/shams/ghazalsh/sh2822">غزل شمارهٔ ۲۸۲۲</a></h2>
<p>تو فقیری تو فقیری تو فقیر ابن فقیری</p><p>تو کبیری تو کبیری تو کبیر ابن کبیری</p><p>تو اصولی تو اصولی تو اصول ابن اصولی</p><p>تو خبیری تو خبیری تو خبیر ابن خبیری</p><p>تو لطیفی تو لطیفی تو لطیف ابن لطیفی</p><p>تو جهانی دو جهان را به یکی کاه نگیری</p><p>هله ای روح مصور هله ای بخت مکرر</p><p>نه ز خاکی نه ز آبی نه از این چرخ اثیری</p><p>تو از آن شهر نهانی که بدان شهر کشانی</p><p>نشوی غره به چیزی نه ز کس عذر پذیری</p><p>همگی آب حیاتی همگی قند و نباتی</p><p>همگی شکر و نجاتی نه خماری نه خمیری</p><p>به یکی کرم منکس بدهی دیبه و اطلس</p><p>نکند بر تو زیان کس که شکوری و شکیری</p><p>به عدم درنگریدم عدد ذره بدیدم</p><p>به پر عشق تو پران برهیده ز زحیری</p><p>اگرت بیند آتش همگی آب شود خوش</p><p>اگرت بیند منکر برهد او ز نکیری</p><h2><a id="poem-5447" href="https://ganjoor.net/moulavi/shams/ghazalsh/sh2823">غزل شمارهٔ ۲۸۲۳</a></h2>
<p>ز کجایی ز کجایی هله ای مجلس سامی</p><p>نفسی در دل تنگی نفسی بر سر بامی</p><p>هله ای جان و جهانم مدد نور نهانم</p><p>ستن چرخ و زمینی هوس خاصی و عامی</p><p>عجب از خلوتیانی عجب از مجلس جانی</p><p>عجب از ارمن و رومی عجب از خطه شامی</p><p>عجب آن چیست مشعشع رخت از نور مبرقع</p><p>که مه و مهر به پیشش کند از عشق غلامی</p><p>به گلستان جمالت چو رسد دیده عاشق</p><p>به سوی باغ چه آید مگر از غفلت و خامی</p><p>سیدی انت من این صاد حسناک ندامی</p><p>نظر الحق تعالی لک فی البهجه حامی</p><p>قمر سار الینا حبه فرض علینا</p><p>سطع العشق لدینا طرد العشق منامی</p><p>شجر طاب جناه شجر الخلد فداه</p><p>وجد القلب مناه و کلوا منه کرامی</p><p>سر خنبی که ببستی به کرم بازگشایی</p><p>خرد هر دو جهان را بربایی به تمامی</p><p>بشنیدیم که دیکی ز پی خلق بپختی</p><p>که از او یابد اباها همگی ذوق طعامی</p><p>ز عدم هر چه برآید چو مصفا نظر آید</p><p>به دو صد دام درآید چو تواش دانه دامی</p><p>ز رخ یوسف خوبان همه زندان چو گلستان</p><p>چو چنین باشد زندان تو چرا در غم وامی</p><p>هله خاموش مپرسش که کسی قرص قمر را</p><p>بنپرسد که چه نامی و کیی وز چه مقامی</p><h2><a id="poem-5448" href="https://ganjoor.net/moulavi/shams/ghazalsh/sh2824">غزل شمارهٔ ۲۸۲۴</a></h2>
<p>مه ما نیست منور تو مگر چرخ درآیی</p><p>ز تو پرماه شود چرخ چو بر چرخ برآیی</p><p>کی بود چرخ و ثریا که بشاید قدمت را</p><p>و اگر نیز بشاید ز تو یابند سزایی</p><p>همه بی‌خدمت و رشوت رسد از لطف تو خلعت</p><p>نه عدم بود من و ما که بدادی من و مایی</p><p>ز من و ماست که جانی بگشاده‌ست دکانی</p><p>و اگر نه به چه بازو کشد او قوس خدایی</p><p>غلطی جان غلطی جان همه خود را بمرنجان</p><p>نه مسیحی که به افسون به دمی چشم گشایی</p><p>به سحرگاه و مشارق که شود تیره رخ مه</p><p>کی بود نیم چراغی که کند نورفزایی</p><p>چه کشیمش چه کشیمش تو بیا تا که کشیمش</p><p>که چراغ خلق است این بر آن شمع سمایی</p><p>مشکی را مشکی را مشکی پرهوسی را</p><p>چه کشانی چه کشانی به مطارات همایی</p><p>چو رخ روز ببیند ز بن گوش بمیرد</p><p>ز چه رفتی ز چه مردی تو چنین سست چرایی</p><p>زر و مال تو کجا شد پر و بال تو کجا شد</p><p>عم و خال تو کجا شد و تو ادبار کجایی</p><p>هله بازآ هله بازآ به سوی نعمت و ناز آ</p><p>که منت بازفرستم ز پس مرگ و جدایی</p><p>پر و بال تو بریدم غم و آه تو شنیدم</p><p>هله بازت بخریدم که نه درخورد جفایی</p><p>ز پس مرگ برون پر خبر رحمت من بر</p><p>که نگویند چو رفتی به عدم بازنیایی</p><p>کتب الله تعالی کرم الله توالی</p><p>فتدلی و تجلی بعث العشق دوایی</p><p>فعلاتن فعلاتن فعلاتن فعلاتن</p><p>خمش و آب فرورو سمک بحر وفایی</p><h2><a id="poem-5449" href="https://ganjoor.net/moulavi/shams/ghazalsh/sh2825">غزل شمارهٔ ۲۸۲۵</a></h2>
<p>مثل ذره روزن همگان گشته هوایی</p><p>که تو خورشیدشمایل به سر بام برآیی</p><p>همه ذرات پریشان ز تو کالیوه و شادان</p><p>همه دستک زن و گویان که تو در خانه مایی</p><p>همه در نور نهفته همه در لطف تو خفته</p><p>غلط انداز بگفته که خدایا تو کجایی</p><p>همه همخوابه رحمت همه پرورده نعمت</p><p>همه شه زاده دولت شده در لبس گدایی</p><p>چو من این وصل بدیدم همه آفاق دویدم</p><p>طلبیدم نشنیدم که چه بد نام جدایی</p><p>مگر این نام نقیبی بود از رشک رقیبی</p><p>چه رقیبی چه نقیبی همه مکر است و دغایی</p><p>بجز از روح بقایی به جز از خوب لقایی</p><p>مده از جهل گوایی هله تا ژاژ نخایی</p><h2><a id="poem-5450" href="https://ganjoor.net/moulavi/shams/ghazalsh/sh2826">غزل شمارهٔ ۲۸۲۶</a></h2>
<p>همه چون ذره روزن ز غمت گشته هوایی</p><p>همه دردی کش و شادان که تو در خانه مایی</p><p>همه ذرات پریشان همه کالیوه و شادان</p><p>همه دستک زن و گویان که تو خورشیدلقایی</p><p>همه در بخت شکفته همه با لطف تو خفته</p><p>همه در وصل بگفته که خدایا تو کجایی</p><p>همه همخوابه رحمت همه پرورده نعمت</p><p>همه شه زاده دولت شده در دلق گدایی</p><p>چو من این وصل بدیدم همه آفاق دویدم</p><p>طلبیدم نشنیدم که چه بد نام جدایی</p><p>بجز از باطن عاشق بود آن باطل عاشق</p><p>که ورای دل عاشق همه فعل است و دغایی</p><p>تو بر آن وصل خدایی تو بر آن روح بقایی</p><p>مده از جهل گوایی هله تا ژاژ نخایی</p><h2><a id="poem-5451" href="https://ganjoor.net/moulavi/shams/ghazalsh/sh2827">غزل شمارهٔ ۲۸۲۷</a></h2>
<p>بده ای دوست شرابی که خدایی است خدایی</p><p>نه در او رنج خماری نه در او خوف جدایی</p><p>چو دهان نیست مکانش همه اجزاش دهانش</p><p>ز زمین نیست نباتش که سمایی است سمایی</p><p>ببرد بو خبر آن کس که بود جان مقدس</p><p>نبود مرده که کرکس کندش مرده ربایی</p><p>به دل طور درآید ز حجر نور برآید</p><p>چو شود موسی عمران ارنی گو به سقایی</p><p>می لعل رمضانی ز قدح‌های نهانی</p><p>که به هر جات بگیرد تو ندانی که کجایی</p><p>رمضان خسته خود را و دهان بسته خود را</p><p>تو مپندار کز آن می نکند روح فزایی</p><h2><a id="poem-5452" href="https://ganjoor.net/moulavi/shams/ghazalsh/sh2828">غزل شمارهٔ ۲۸۲۸</a></h2>
<p>خبری است نورسیده تو مگر خبر نداری</p><p>جگر حسود خون شد تو مگر جگر نداری</p><p>قمری است رونموده پر نور برگشوده</p><p>دل و چشم وام بستان ز کسی اگر نداری</p><p>عجب از کمان پنهان شب و روز تیر پران</p><p>بسپار جان به تیرش چه کنی سپر نداری</p><p>مس هستیت چو موسی نه ز کیمیاش زر شد</p><p>چه غم است اگر چو قارون به جوال زر نداری</p><p>به درون توست مصری که تویی شکرستانش</p><p>چه غم است اگر ز بیرون مدد شکر نداری</p><p>شده ای غلام صورت به مثال بت پرستان</p><p>تو چو یوسفی ولیکن به درون نظر نداری</p><p>به خدا جمال خود را چو در آینه ببینی</p><p>بت خویش هم تو باشی به کسی گذر نداری</p><p>خردانه ظالمی تو که ورا چو ماه گویی</p><p>ز چه روش ماه گویی تو مگر بصر نداری</p><p>سر توست چون چراغی بگرفته شش فتیله</p><p>همه شش ز چیست روشن اگر آن شرر نداری</p><p>تن توست همچو اشتر که برد به کعبه دل</p><p>ز خری به حج نرفتی نه از آنک خر نداری</p><p>تو به کعبه گر نرفتی بکشاندت سعادت</p><p>مگریز ای فضولی که ز حق عبر نداری</p><h2><a id="poem-5453" href="https://ganjoor.net/moulavi/shams/ghazalsh/sh2829">غزل شمارهٔ ۲۸۲۹</a></h2>
<p>تو نفس نفس بر این دل هوسی دگر گماری</p><p>چه خوش است این صبوری چه کنم نمی‌گذاری</p><p>سر این خدای داند که مرا چه می‌دواند</p><p>تو چه دانی ای دل آخر تو بر این چه دست داری</p><p>به شکارگاه بنگر که زبون شدند شیران</p><p>تو کجا گریزی آخر که چنین زبون شکاری</p><p>تو از او نمی‌گریزی تو بدو همی‌گریزی</p><p>غلطی غلط از آنی که میان این غباری</p><p>ز شه ار خبر نداری که همی‌کند شکارت</p><p>بنگر تو لحظه لحظه که شکار بی‌قراری</p><p>چو به ترس هر کسی را طرفی همی‌دواند</p><p>اگر او محیط نبود ز کجاست ترسگاری</p><p>ز کسی است ترس لابد که ز خود کسی نترسد</p><p>همه را مخوف دیدی جز از این همه‌ست باری</p><p>به هلاک می‌دواند به خلاص می‌دواند</p><p>به از این نباشد ای جان که تو دل بدو سپاری</p><p>بنمایمت سپردن دل اگر دلم بخواهد</p><p>دل خود بدو سپردم هم از او طلب تو یاری</p><h2><a id="poem-5454" href="https://ganjoor.net/moulavi/shams/ghazalsh/sh2830">غزل شمارهٔ ۲۸۳۰</a></h2>
<p>هله پاسبان منزل تو چگونه پاسبانی</p><p>که ببرد رخت ما را همه دزد شب نهانی</p><p>بزن آب سرد بر رو بجه و بکن علالا</p><p>که ز خوابناکی تو همه سود شد زیانی</p><p>که چراغ دزد باشد شب و خواب پاسبانان</p><p>به دمی چراغشان را ز چه رو نمی‌نشانی</p><p>بگذار کاهلی را چو ستاره شب‌روی کن</p><p>ز زمینیان چه ترسی که سوار آسمانی</p><p>دو سه عوعو سگانه نزند ره سواران</p><p>چه برد ز شیر شرزه سگ و گاو کاهدانی</p><p>سگ خشم و گاو شهوت چه زنند پیش شیری</p><p>که به بیشه حقایق بدرد صف عیانی</p><p>نه دو قطره آب بودی که سفینه‌ای و نوحی</p><p>به میان موج طوفان چپ و راست می‌دوانی</p><p>چو خدا بود پناهت چه خطر بود ز راهت</p><p>به فلک رسد کلاهت که سر همه سرانی</p><p>چه نکو طریق باشد که خدا رفیق باشد</p><p>سفر درشت گردد چو بهشت جاودانی</p><p>تو مگو که ارمغانی چه برم پی نشانی</p><p>که بس است مهر و مه را رخ خویش ارمغانی</p><p>تو اگر روی وگر نی بدود سعادت تو</p><p>همه کار برگزارد به سکون و مهربانی</p><p>چو غلام توست دولت کندت هزار خدمت</p><p>که ندارد از تو چاره و گرش ز در برانی</p><p>تو بخسپ خوش که بختت ز برای تو نخسپد</p><p>تو بگیر سنگ در کف که شود عقیق کانی</p><p>به فلک برآ چو عیسی ارنی بگو چو موسی</p><p>که خدا تو را نگوید که خموش لن ترانی</p><p>خمش ای دل و چه چاره سر خم اگر بگیری</p><p>دل خنب برشکافد چو بجوشد این معانی</p><p>دو هزار بار هر دم تو بخوانی این غزل را</p><p>اگر آن سوی حقایق سیران او بدانی</p><h2><a id="poem-5455" href="https://ganjoor.net/moulavi/shams/ghazalsh/sh2831">غزل شمارهٔ ۲۸۳۱</a></h2>
<p>چو نماز شام هر کس بنهد چراغ و خوانی</p><p>منم و خیال یاری غم و نوحه و فغانی</p><p>چو وضو ز اشک سازم بود آتشین نمازم</p><p>در مسجدم بسوزد چو بدو رسد اذانی</p><p>رخ قبله‌ام کجا شد که نماز من قضا شد</p><p>ز قضا رسد هماره به من و تو امتحانی</p><p>عجبا نماز مستان تو بگو درست هست آن</p><p>که نداند او زمانی نشناسد او مکانی</p><p>عجبا دو رکعت است این عجبا که هشتمین است</p><p>عجبا چه سوره خواندم چو نداشتم زبانی</p><p>در حق چگونه کوبم که نه دست ماند و نه دل</p><p>دل و دست چون تو بردی بده ای خدا امانی</p><p>به خدا خبر ندارم چو نماز می‌گزارم</p><p>که تمام شد رکوعی که امام شد فلانی</p><p>پس از این چو سایه باشم پس و پیش هر امامی</p><p>که بکاهم و فزایم ز حراک سایه بانی</p><p>به رکوع سایه منگر به قیام سایه منگر</p><p>مطلب ز سایه قصدی مطلب ز سایه جانی</p><p>ز حساب رست سایه که به جان غیر جنبد</p><p>که همی‌زند دو دستک که کجاست سایه دانی</p><p>چو شه است سایه بانم چو روان شود روانم</p><p>چو نشیند او نشستم به کرانه دکانی</p><p>چو مرا نماند مایه منم و حدیث سایه</p><p>چه کند دهان سایه تبعیت دهانی</p><p>نکنی خمش برادر چو پری ز آب و آذر</p><p>ز سبو همان تلابد که در او کنند یا نی</p><h2><a id="poem-5456" href="https://ganjoor.net/moulavi/shams/ghazalsh/sh2832">غزل شمارهٔ ۲۸۳۲</a></h2>
<p>صنما چنان لطیفی که به جان ما درآیی</p><p>صنما به حق لطفت که میان ما درآیی</p><p>تو جهان پاک داری نه وطن به خاک داری</p><p>چه شود اگر زمانی به جهان ما درآیی</p><p>تو لطیف و بی‌نشانی ز نهان‌ها نهانی</p><p>بفروزد این نهانم چو نهان ما درآیی</p><p>چو تو راست ای سلیمان همگی زبان مرغان</p><p>تو به لب چه شهد بخشی چو زبان ما درآیی</p><p>به جهان ملک تویی بس نکشد کمان تو کس</p><p>بپرم چو تیر اگر تو به کمان ما درآیی</p><p>بخرام شمس تبریز که تو کیمیای حقی</p><p>همه مس ما شود زر چو به کان ما درآیی</p><h2><a id="poem-5457" href="https://ganjoor.net/moulavi/shams/ghazalsh/sh2833">غزل شمارهٔ ۲۸۳۳</a></h2>
<p>سوی باغ ما سفر کن بنگر بهار باری</p><p>سوی یار ما گذر کن بنگر نگار باری</p><p>نرسی به باز پران پی سایه‌اش همی‌دو</p><p>به شکارگاه غیب آ بنگر شکار باری</p><p>به نظاره و تماشا به سواحل آ و دریا</p><p>بستان ز اوج موجش در شاهوار باری</p><p>چو شکار گشت باید به کمند شاه اولی</p><p>چو برهنه گشت باید به چنین قمار باری</p><p>بکشان تو لنگ لنگان ز بدن به عالم جان</p><p>بنگر ترنج و ریحان گل و سبزه زار باری</p><p>هله چنگیان بالا ز برای سیم و کالا</p><p>به سماع زهره ما بزنید تار باری</p><p>به میان این ظریفان به سماع این حریفان</p><p>ره بوسه گر نباشد برسد کنار باری</p><p>به چنین شراب ارزد ز خمار خسته بودن</p><p>پی این قرار برگو دل بی‌قرار باری</p><p>ز سبو فغان برآمد که ز تف می‌شکستم</p><p>هله ای قدح به پیش آ بستان عقار باری</p><p>پی خسروان شیرین هنر است شور کردن</p><p>به چنین حیات جان‌ها دل و جان سپار باری</p><p>به دکان عشق روزی ز قضا گذار کردم</p><p>دل من رمید کلی ز دکان و کار باری</p><p>من از آن درج گذشتم که مرا تو چاره سازی</p><p>دل و جان به باد دادم تو نگاه دار باری</p><p>هله بس کنم که شرحش شه خوش بیان بگوید</p><p>هله مطرب معانی غزلی بیار باری</p><h2><a id="poem-5458" href="https://ganjoor.net/moulavi/shams/ghazalsh/sh2834">غزل شمارهٔ ۲۸۳۴</a></h2>
<p>به مبارکی و شادی بستان ز عشق جامی</p><p>که ندا کند شرابش که کجاست تلخکامی</p><p>چه بود حیات بی‌او هوسی و چارمیخی</p><p>چه بود به پیش او جان دغلی کمین غلامی</p><p>قدحی دو چون بخوردی خوش و شیرگیر گردی</p><p>به دماغ تو فرستد شه و شیر ما پیامی</p><p>خنک آن دلی که در وی بنهاد بخت تختی</p><p>خنک آن سری که در وی می ما نهاد کامی</p><p>ز سلام پادشاهان به خدا ملول گردد</p><p>چو شنید نیکبختی ز تو سرسری سلامی</p><p>به میان دلق مستی به قمارخانه جان</p><p>بر خلق نام او بد سوی عرش نیک نامی</p><p>خنک آن دمی که مالد کف شاه پر و بالش</p><p>که سپیدباز مایی به چنین گزیده دامی</p><p>ز شراب خوش بخورش نه شکوفه و نه شورش</p><p>نه به دوستان نیازی نه ز دشمن انتقامی</p><p>همه خلق در کشاکش تو خراب و مست و دلخوش</p><p>همه را نظاره می‌کن هله از کنار بامی</p><p>ز تو یک سؤال دارم بکنم دگر نگویم</p><p>ز چه گشت زر پخته دل و جان ما ز خامی</p><h2><a id="poem-5459" href="https://ganjoor.net/moulavi/shams/ghazalsh/sh2835">غزل شمارهٔ ۲۸۳۵</a></h2>
<p>ز گزاف ریز باده که تو شاه ساقیانی</p><p>تو نه‌ای ز جنس خلقان تو ز خلق آسمانی</p><p>دو هزار خنب باده نرسد به جرعه تو</p><p>ز کجا شراب خاکی ز کجا شراب جانی</p><p>می و نقل این جهانی چو جهان وفا ندارد</p><p>می و ساغر خدایی چو خداست جاودانی</p><p>دل و جان و صد دل و جان به فدای آن ملاحت</p><p>جز صورتی که داری تو به خاکیان چه مانی</p><p>بزن آتشی که داری به جهان بی‌قراری</p><p>بشکاف ز آتش خود دل قبه دخانی</p><p>پر و بال بخش جان را که بسی شکسته پر شد</p><p>پر و بال جان شکستی پی حکمتی که دانی</p><p>سخنم به هوشیاری نمکی ندارد ای جان</p><p>قدحی دو موهبت کن چو ز من سخن ستانی</p><p>که هر آنچ مست گوید همه باده گفته باشد</p><p>نکند به کشتی جان جز باده بادبانی</p><p>مددی که نیم مستم بده آن قدح به دستم</p><p>که به دولت تو رستم ز ملولی و گرانی</p><p>هله ای بلای توبه بدران قبای توبه</p><p>بر تو چه جای توبه که قضای ناگهانی</p><p>تو خراب هر دکانی تو بلای خان و مانی</p><p>زه کوه قاف گیری چو شتر همی‌کشانی</p><p>عجب آن دگر بگویم که به گفت می‌نیاید</p><p>تو بگو که از تو خوشتر که شه شکربیانی</p><h2><a id="poem-5460" href="https://ganjoor.net/moulavi/shams/ghazalsh/sh2836">غزل شمارهٔ ۲۸۳۶</a></h2>
<p>به چه روی پشت آرم به کسی که از گزینی</p><p>سوی او کند خدا رو به حدیث و همنشینی</p><p>نه که روی و پشت عالم همه رو به قبله دارد</p><p>که ز کیمیاست مس را برهیدن از مسینی</p><p>همگان ز خود گریزان سوی حق و نعل ریزان</p><p>که ز کاسدی رسانمان به لطافت و ثمینی</p><p>نه زمین ستان بخفته ز رخ فلک شکفته</p><p>ز فلک نبات یابد برهد از این زمینی</p><p>دهد آن حبوب علوی به زمین خوشی و حلوی</p><p>به بهار امانتی‌ها بنماید از امینی</p><p>هله ای حیات حسی بگریز هم ز مسی</p><p>سوی آسمان قدسی که تو عاشق مهینی</p><p>ز برای دعوت جان برسیده‌اند خوبان</p><p>که بیا به معدن و کان بهل این قراضه چینی</p><p>به خدا که ماه رویی به خدا فرشته خویی</p><p>به خدا که مشک بویی به خدا که این چنینی</p><p>تو که یوسف زمانی چه میان هندوانی</p><p>برو آینه طلب کن بنگر که روی بینی</p><p>به صفا چو آسمانی به ملاطفت چو جانی</p><p>به شکفتگی چنانی به نهفتگی چنینی</p><p>به خزینه خوب رختی ز قدیم نیکبختی</p><p>به نبات چون درختی به ثبات چون یقینی</p><p>شده‌ام چو موم ای جان به هوای مهر سلطان</p><p>برسان به موم مهرش که گزیده‌تر نگینی</p><p>هله بس که کاسه‌ها را به طعام او است قیمت</p><p>و اگر نه خاک نه ارزد همه کاسه‌های چینی</p><h2><a id="poem-5461" href="https://ganjoor.net/moulavi/shams/ghazalsh/sh2837">غزل شمارهٔ ۲۸۳۷</a></h2>
<p>هله عاشقان بشارت که نماند این جدایی</p><p>برسد وصال دولت بکند خدا خدایی</p><p>ز کرم مزید آید دو هزار عید آید</p><p>دو جهان مرید آید تو هنوز خود کجایی</p><p>شکر وفا بکاری سر روح را بخاری</p><p>ز زمانه عار داری به نهم فلک برآیی</p><p>کرمت به خود کشاند به مراد دل رساند</p><p>غم این و آن نماند بدهد صفا صفایی</p><p>هله عاشقان صادق مروید جز موافق</p><p>که سعادتی است سابق ز درون باوفایی</p><p>به مقام خاک بودی سفر نهان نمودی</p><p>چو به آدمی رسیدی هله تا به این نپایی</p><p>تو مسافری روان کن سفری بر آسمان کن</p><p>تو بجنب پاره پاره که خدا دهد رهایی</p><p>بنگر به قطره خون که دلش لقب نهادی</p><p>که بگشت گرد عالم نه ز راه پر و پایی</p><p>نفسی روی به مغرب نفسی روی به مشرق</p><p>نفسی به عرش و کرسی که ز نور اولیایی</p><p>بنگر به نور دیده که زند بر آسمان‌ها</p><p>به کسی که نور دادش بنمای آشنایی</p><p>خمش از سخن گزاری تو مگر قدم نداری</p><p>تو اگر بزرگواری چه اسیر تنگنایی</p><h2><a id="poem-5462" href="https://ganjoor.net/moulavi/shams/ghazalsh/sh2838">غزل شمارهٔ ۲۸۳۸</a></h2>
<p>صفت خدای داری چو به سینه‌ای درآیی</p><p>لمعان طور سینا تو ز سینه وانمایی</p><p>صفت چراغ داری چو به خانه شب درآیی</p><p>همه خانه نور گیرد ز فروغ روشنایی</p><p>صفت شراب داری تو به مجلسی که باشی</p><p>دو هزار شور و فتنه فکنی ز خوش لقایی</p><p>چو طرب رمیده باشد چو هوس پریده باشد</p><p>چه گیاه و گل بروید چو تو خوش کنی سقایی</p><p>چو جهان فسرده باشد چو نشاط مرده باشد</p><p>چه جهان‌های دیگر که ز غیب برگشایی</p><p>ز تو است این تقاضا به درون بی‌قراران</p><p>و اگر نه تیره گل را به صفا چه آشنایی</p><p>فلکی به گرد خاکی شب و روز گشته گردان</p><p>فلکا ز ما چه خواهی نه تو معدن ضیایی</p><p>نفسی سرشک ریزی نفسی تو خاک بیزی</p><p>نه قراضه جویی آخر همه کان و کیمیایی</p><p>مثل قراضه جویان شب و روز خاک بیزی</p><p>ز چه خاک می‌پرستی نه تو قبله دعایی</p><p>چه عجب اگر گدایی ز شهی عطا بجوید</p><p>عجب این که پادشاهی ز گدا کند گدایی</p><p>و عجبتر اینک آن شه به نیاز رفت چندان</p><p>که گدا غلط درافتد که مراست پادشاهی</p><p>فلکا نه پادشاهی نه که خاک بنده توست</p><p>تو چرا به خدمت او شب و روز در هوایی</p><p>فلکم جواب گوید که کسی تهی نپوید</p><p>که اگر کهی بپرد بود آن ز کهربایی</p><p>سخنم خور فرشته‌ست من اگر سخن نگویم</p><p>ملک گرسنه گوید که بگو خمش چرایی</p><p>تو نه از فرشتگانی خورش ملک چه دانی</p><p>چه کنی ترنگبین را تو حریف گندنایی</p><p>تو چه دانی این ابا را که ز مطبخ دماغ است</p><p>که خدا کند در آن جا شب و روز کدخدایی</p><p>تبریز شمس دین را تو بگو که رو به ما کن</p><p>غلطم بگو که شمسا همه روی بی‌قفایی</p><h2><a id="poem-5463" href="https://ganjoor.net/moulavi/shams/ghazalsh/sh2839">غزل شمارهٔ ۲۸۳۹</a></h2>
<p>بکشید یار گوشم که تو امشب آن مایی</p><p>صنما بلی ولیکن تو نشان بده کجایی</p><p>چو رها کنی بهانه بدهی نشان خانه</p><p>به سر و دو دیده آیم که تو کان کیمیایی</p><p>و اگر به حیله کوشی دغل و دغا فروشی</p><p>ز فلک ستاره دزدی ز خرد کله ربایی</p><p>شب من نشان مویت سحرم نشان رویت</p><p>قمر از فلک درافتد چو نقاب برگشایی</p><p>صنما تو همچو شیری من اسیر تو چو آهو</p><p>به جهان کی دید صیدی که بترسد از رهایی</p><p>صنما هوای ما کن طلب رضای ما کن</p><p>که ز بحر و کان شنیدم که تو معدن عطایی</p><p>همگی وبالم از تو به خدا بنالم از تو</p><p>بنشان تکبرش را تو خدا به کبریایی</p><p>ره خواب من چو بستی بمبند راه مستی</p><p>ز همه جدام کردی مده از خودم جدایی</p><p>مه و مهر یار ما شد به امید تو خدا شد</p><p>که زهی امید زفتی که زند در خدایی</p><p>همه مال و دل بداده سر کیسه برگشاده</p><p>به امید کیسه تو که خلاصه وفایی</p><p>همه را دکان شکسته ره خواب و خور ببسته</p><p>به امید آن نشسته که ز گوشه‌ای درآیی</p><p>به امید کس چه باشی که تویی امید عالم</p><p>تو به گوش می چه باشی که تویی می عطایی</p><p>به درون توست یوسف چه روی به مصر هرزه</p><p>تو درآ درون پرده بنگر چه خوش لقایی</p><p>به درون توست مطرب چه دهی کمر به مطرب</p><p>نه کم است تن ز نایی نه کم است جان ز نایی</p><h2><a id="poem-5464" href="https://ganjoor.net/moulavi/shams/ghazalsh/sh2840">غزل شمارهٔ ۲۸۴۰</a></h2>
<p>منگر به هر گدایی که تو خاص از آن مایی</p><p>مفروش خویش ارزان که تو بس گران بهایی</p><p>به عصا شکاف دریا که تو موسی زمانی</p><p>بدران قبای مه را که ز نور مصطفایی</p><p>بشکن سبوی خوبان که تو یوسف جمالی</p><p>چو مسیح دم روان کن که تو نیز از آن هوایی</p><p>به صف اندرآی تنها که سفندیار وقتی</p><p>در خیبر است برکن که علی مرتضایی</p><p>بستان ز دیو خاتم که تویی به جان سلیمان</p><p>بشکن سپاه اختر که تو آفتاب رایی</p><p>چو خلیل رو در آتش که تو خالصی و دلخوش</p><p>چو خضر خور آب حیوان که تو جوهر بقایی</p><p>بسکل ز بی‌اصولان مشنو فریب غولان</p><p>که تو از شریف اصلی که تو از بلند جایی</p><p>تو به روح بی‌زوالی ز درونه باجمالی</p><p>تو از آن ذوالجلالی تو ز پرتو خدایی</p><p>تو هنوز ناپدیدی ز جمال خود چه دیدی</p><p>سحری چو آفتابی ز درون خود برآیی</p><p>تو چنین نهان دریغی که مهی به زیر میغی</p><p>بدران تو میغ تن را که مهی و خوش لقایی</p><p>چو تو لعل کان ندارد چو تو جان جهان ندارد</p><p>که جهان کاهش است این و تو جان جان فزایی</p><p>تو چو تیغ ذوالفقاری تن تو غلاف چوبین</p><p>اگر این غلاف بشکست تو شکسته دل چرایی</p><p>تو چو باز پای بسته تن تو چو کنده بر پا</p><p>تو به چنگ خویش باید که گره ز پا گشایی</p><p>چه خوش است زر خالص چو به آتش اندرآید</p><p>چو کند درون آتش هنر و گهرنمایی</p><p>مگریز ای برادر تو ز شعله‌های آذر</p><p>ز برای امتحان را چه شود اگر درآیی</p><p>به خدا تو را نسوزد رخ تو چو زر فروزد</p><p>که خلیل زاده‌ای تو ز قدیم آشنایی</p><p>تو ز خاک سر برآور که درخت سربلندی</p><p>تو بپر به قاف قربت که شریفتر همایی</p><p>ز غلاف خود برون آ که تو تیغ آبداری</p><p>ز کمین کان برون آ که تو نقد بس روایی</p><p>شکری شکرفشان کن که تو قند نوشقندی</p><p>بنواز نای دولت که عظیم خوش نوایی</p><h2><a id="poem-5465" href="https://ganjoor.net/moulavi/shams/ghazalsh/sh2841">غزل شمارهٔ ۲۸۴۱</a></h2>
<p>به خدا کسی نجنبد چو تو تن زنی نجنبی</p><p>که پیاله‌هاست مردم تو شراب بخش خنبی</p><p>هله خواجه خاک او شو چو سوار شد به میدان</p><p>سر اسب را مگردان که تو سر نه‌ای تو سنبی</p><p>که در آن زمان سری تو که تو خویش دنب دانی</p><p>چو تو را سری هوس شد تو یقین بدانک دنبی</p><p>ز جهان گریز و وابر تو ز طاق و از طرنبش</p><p>چو ز خویش طاق گشتی ز چه بسته طرنبی</p><p>تو بدان خدای بنگر که صد اعتقاد بخشد</p><p>ز چه سنی است مروی ز چه رافضی است قنبی</p><p>بفرست سوی بینش همه نطق را و تن را</p><p>که تو را یکی نظر به که همیشه می غرنبی</p><h2><a id="poem-5466" href="https://ganjoor.net/moulavi/shams/ghazalsh/sh2842">غزل شمارهٔ ۲۸۴۲</a></h2>
<p>بت من ز در درآمد به مبارکی و شادی</p><p>به مراد دل رسیدم به جهان بی‌مرادی</p><p>تو بپرس چون درآمد که برون نرفت هرگز</p><p>که درآمد و برون شد صفتی بود جمادی</p><p>غلطم مگو که چون شد ز چگونگی برون شد</p><p>تو چگونه‌ای ولیکن تو ز بی‌چگونه زادی</p><p>چه چگونه بد عدم را چه نشان نهی قدم را</p><p>نگر اولین قدم را که تو بس نکو نهادی</p><p>همه بیخودی پسندم همه تن چو گل بخندم</p><p>به طرب میان ببندم که چنین دری گشادی</p><h2><a id="poem-5467" href="https://ganjoor.net/moulavi/shams/ghazalsh/sh2843">غزل شمارهٔ ۲۸۴۳</a></h2>
<p>هله ای پری شب رو که ز خلق ناپدیدی</p><p>به خدا به هیچ خانه تو چنین چراغ دیدی</p><p>نه ز بادها بمیرد نه ز نم کمی پذیرد</p><p>نه ز روزگار گیرد کهنی و یا قدیدی</p><p>هله آسمان عالی ز تو خوش همه حوالی</p><p>سفری دراز کردی به مسافران رسیدی</p><p>تو بگو وگر نگویی به خدا که من بگویم</p><p>که چرا ستارگان را سوی کهکشان کشیدی</p><p>سخنی ز نسر طایر طلبیدم از ضمایر</p><p>که عجب در آن چمن‌ها که ملک بود پریدی</p><p>بزد آه سرد و گفتا که بر آن در است قفلی</p><p>که به جز عنایت شه نکند برو کلیدی</p><p>چو فغان او شنیدم سوی عشق بنگریدم</p><p>که چو نیستت سر او دل او چرا خلیدی</p><p>به جواب گفت عشقم که مکن تو باور او را</p><p>که درونه گنج دارد تو چه مکر او خریدی</p><p>چو شنیدم این بگفتم تو عجبتری و یا او</p><p>که هزار جوحی این جا نکند به جز مریدی</p><p>هله عشق عاشقان را و مسافران جان را</p><p>خوش و نوش و شادمان کن که هزار روز عیدی</p><p>تو چو یوسف جمالی که ز ناز لاابالی</p><p>به درآمدی و حالی کف عاشقان گزیدی</p><p>خمش ار چه داد داری طرب و گشاد داری</p><p>به چنین گشاد گویی که روان بایزیدی</p><h2><a id="poem-5468" href="https://ganjoor.net/moulavi/shams/ghazalsh/sh2844">غزل شمارهٔ ۲۸۴۴</a></h2>
<p>تو کیی در این ضمیرم که فزونتر از جهانی</p><p>تو که نکته جهانی ز چه نکته می‌جهانی</p><p>تو کدام و من کدامم تو چه نام و من چه نامم</p><p>تو چه دانه من چه دامم که نه اینی و نه آنی</p><p>تو قلم به دست داری و جهان چو نقش پیشت</p><p>صفتیش می‌نگاری صفتیش می‌ستانی</p><p>چو قلم ز دست بنهی بدهیش بی‌قلم تو</p><p>صفتی که نور گیرد ز خطاب لن ترانی</p><p>تن اگر چه در دوادو اثر نشان جان است</p><p>بنماید از لطافت رخ جان بدین نشانی</p><p>سخن و زبان اگر چه که نشان و فیض حق است</p><p>به چه ماند این زبانه به فسانه زبانی</p><p>گل و خار و باغ اگر چه اثری است ز آسمان‌ها</p><p>به چه ماند این حشیشی به جمال آسمانی</p><p>وگر آسمان و اختر دهدت نشان جانان</p><p>به چه ماند این دو فانی به جلالت معانی</p><p>بفروز آتشی را که در او نشان بسوزد</p><p>به نشان رسی تو آن دم که تو بی‌نشان بمانی</p><p>هجر الحبیب روحی و هما بلامکان</p><p>حجبا عن المدارک لنهایه التدانی</p><p>و هوائه ربیع نضرت به جنان</p><p>و جنانه محیط و جنانه جنانی</p><h2><a id="poem-5469" href="https://ganjoor.net/moulavi/shams/ghazalsh/sh2845">غزل شمارهٔ ۲۸۴۵</a></h2>
<p>بت من به طعنه گوید چه میان ره فتادی</p><p>صنما چرا نیفتم ز چنان میی که دادی</p><p>صنما چنان فتادم که به حشر هم نخیزم</p><p>چو چنان قدح گرفتی سر مشک را گشادی</p><p>شده‌ام خراب لیکن قدری وقوف دارم</p><p>که سرم تو برگرفتی به کنار خود نهادی</p><p>صنما ز چشم مستت که شرابدار عشق است</p><p>بدهی می و قدح نی چه عظیم اوستادی</p><p>کرم تو است این هم که شراب برد عقلم</p><p>که اگر به عقل بودی شکافدی ز شادی</p><p>قدحی به من بدادی که همی‌زنم دو دستک</p><p>که به یک قدح برستم ز هزار بی‌مرادی</p><p>به دو چشم شوخ مستت که طرب بزاد از وی</p><p>که تو روح اولینی و ز هیچ کس نزادی</p><h2><a id="poem-5470" href="https://ganjoor.net/moulavi/shams/ghazalsh/sh2846">غزل شمارهٔ ۲۸۴۶</a></h2>
<p>چو مرا ز عشق کهنه صنما به یاد دادی</p><p>دل همچو آتشم را به هزار باد دادی</p><p>چو ز هجر تو به نالم ز خدا جواب آید</p><p>که چو یوسفی خریدی به چه در مزاد دادی</p><p>دو جهان اگر درآید به دلم حقیر باشد</p><p>دل خسته را ز عشقت چه عجب گشاد دادی</p><p>تو اگر ز خار گفتی دو هزار گل شکفتی</p><p>تو اگر چه تلخ گفتی همگی مراد دادی</p><p>تبریز شمس دین تو ز جهان جان چه داری</p><p>که دکان این جهان را تو چنین کساد دادی</p><h2><a id="poem-5471" href="https://ganjoor.net/moulavi/shams/ghazalsh/sh2847">غزل شمارهٔ ۲۸۴۷</a></h2>
<p>دل بی‌قرار را گو که چو مستقر نداری</p><p>سوی مستقر اصلی ز چه رو سفر نداری</p><p>به دم خوش سحرگه همه خلق زنده گردد</p><p>تو چگونه دلستانی که دم سحر نداری</p><p>تو چگونه گلستانی که گلی ز تو نروید</p><p>تو چگونه باغ و راغی که یکی شجر نداری</p><p>تو دلا چنان شدستی ز خرابی و ز مستی</p><p>سخن پدر نگویی هوس پسر نداری</p><p>به مثال آفتابی نروی مگر که تنها</p><p>به مثال ماه شب رو حشم و حشر نداری</p><p>تو در این سرا چو مرغی چو هوات آرزو شد</p><p>بپری ز راه روزن هله گیر در نداری</p><p>و اگر گرفته جانی که نه روزن است و نی در</p><p>چو عرق ز تن برون رو که جز این گذر نداری</p><p>تو چو جعد موی داری چه غم ار کله بیفتد</p><p>تو چو کوه پای داری چه غم ار کمر نداری</p><p>چو فرشتگان گردون به تو تشنه‌اند و عاشق</p><p>رسدت ز نازنینی که سر بشر نداری</p><p>نظرت ز چیست روشن اگر آن نظر ندیدی</p><p>رخ تو ز چیست تابان اگر آن گهر نداری</p><p>تو بگو مر آن ترش را ترشی ببر از این جا</p><p>ور از آن شراب خوردی ز چه رو بطر نداری</p><p>وگر از درونه مستی و به قاصدی ترش رو</p><p>بدر اندر آب و آتش که دگر خطر نداری</p><p>بدهد خدا به دریا خبری که رام او شو</p><p>بنهد خبر در آتش که در او اثر نداری</p><h2><a id="poem-5472" href="https://ganjoor.net/moulavi/shams/ghazalsh/sh2848">غزل شمارهٔ ۲۸۴۸</a></h2>
<p>سحر است خیز ساقی بکن آنچ خوی داری</p><p>سر خنب برگشای و برسان شراب ناری</p><p>چه شود اگر ز عیسی دو سه مرده زنده گردد</p><p>خوش و شیرگیر گردد ز کفت دو سه خماری</p><p>قدح چو آفتابت چو به دور اندرآید</p><p>برهد جهان تیره ز شب و ز شب شماری</p><p>ز شراب چون عقیقت شکفد گل حقیقت</p><p>که حیات مرغ زاری و بهار مرغزاری</p><p>بدهیم جان شیرین به شراب خسروانی</p><p>چو سر خمار ما را به کف کرم بخاری</p><p>که ز فکرت دقیقه خللی است در شقیقه</p><p>تو روان کن آب درمان بگشا ره مجاری</p><p>همه آتشی تو مطلق بر ما شد این محقق</p><p>که هزار دیگ سر را به تفی به جوش آری</p><p>همه مطربان خروشان همه از تو گشته جوشان</p><p>همه رخت خود فروشان خوششان همی‌فشاری</p><h2><a id="poem-5473" href="https://ganjoor.net/moulavi/shams/ghazalsh/sh2849">غزل شمارهٔ ۲۸۴۹</a></h2>
<p>ز بهار جان خبر ده هله ای دم بهاری</p><p>ز شکوفه‌هات دانم که تو هم ز وی خماری</p><p>بشکف که من شکفتم تو بگو که من بگفتم</p><p>صفت صفا و یاری ز جمال شهریاری</p><p>اثری که هست باقی ز ورای وهم اکنون</p><p>برود به آفتابی که فزود از شراری</p><p>چو رسید نوبهاران بدرید زهره دی</p><p>چو کسی به نزع افتد بزند دم شماری</p><p>همه باغ دام گشته همه سبزفام گشته</p><p>گل و لاله جام بر کف که هلا بیا چه داری</p><p>گل و لاله‌ها چو دام‌اند و نظاره گر چو صیدی</p><p>که شکوفه‌ها چو دام و همه میوه‌ها شکاری</p><p>به سمن بگفت سوسن به دو چشم راست روشن</p><p>که گذاشت خاک خاکی و گذاشت خار خاری</p><p>صنما چه رنگ رنگی ز شراب لطف دنگی</p><p>بر شاه عذرت این بس که خوشی و خوش عذاری</p><p>رخ لاله برفروزان و رمان ز چشم نرگس</p><p>که به چشم شوخ منگر به بتان به طبل خواری</p><p>چو نسیم شاخه‌ها را به نشاط اندرآرد</p><p>بوزد به دشت و صحرا دم نافه تتاری</p><p>چو گذشت رنج و نقصان همه باغ گشت رقصان</p><p>که ز بعد عسر یسری بگشاد فضل باری</p><p>همه شاخه‌هاش رقصان همه گوشه‌هاش خندان</p><p>چو دو دست نوعروسان همه دستشان نگاری</p><p>همه مریمند گویی به دم فرشته حامل</p><p>همه حوریند زاده ز میان خاک تاری</p><p>چو بهشت جمله خوبان شب و روز پای کوبان</p><p>سر و آستین فشانان ز نشاط بی‌قراری</p><p>به بهار ابر گوید بدی ار نثار کردم</p><p>جهت تو کردم آن هم که تو لایق نثاری</p><p>به بهار بنگر ای دل که قیامت است مطلق</p><p>بد و نیک بردمیده همه ساله هر چه کاری</p><p>که بهار گوید ای جان دم خود چو دانه‌ها دان</p><p>بنشان تو دانه دم که عوض درخت آری</p><p>چو گشاد رازها را به بهار آشکارا</p><p>چه کنی بدین نهانی که تو نیک آشکاری</p>
</body></html>