<?xml version="1.0" encoding="utf-8"?> 
<html xmlns="http://www.w3.org/1999/xhtml" xml:lang="en" lang="fa"> 
<head>
<meta name="generator" content="ganjoor.net" />
<title>غزلیات - بخش ۵۸</title>
<link rel="stylesheet" href="style.css" type="text/css" />
<meta http-equiv="Content-Type" content="application/xhtml+xml; charset=utf-8" />
</head><body>
<h2><a id="poem-5334" href="https://ganjoor.net/moulavi/shams/ghazalsh/sh2710">غزل شمارهٔ ۲۷۱۰</a></h2>
<p>بیا ای غم که تو بس باوفایی</p><p>که ابر قطره‌های اشک‌هایی</p><p>زنی درویش آمد سوی عباس</p><p>که تعلیمم بده نوعی گدایی</p><p>در حیلت خدا بر تو گشاده‌ست</p><p>تو آموزی گدایان را دغایی</p><p>تو نعمانی در این مذهب بگو درس</p><p>که خوش تخریج و پاکیزه ادایی</p><p>من مسکین دمی دارم فسرده</p><p>ندارم روزیی از ژاژخایی</p><p>مرا یک کدیه گرمی بیاموز</p><p>که تو بس نرگدا و اوستایی</p><p>بدانک انبیا عباس دینند</p><p>در استرزاق آثار سمایی</p><p>ز انواع گدایی‌های طاعات</p><p>که برجوشد بدان بحر عطایی</p><p>ز صوم و از صلات و از مناسک</p><p>ز نهی منکر و شیر غزایی</p><p>که بی‌حد است انواع عبادات</p><p>و انواع ثقات و ابتلایی</p><p>بدو گفتا برو کاین دم ملولم</p><p>ببر زحمت مکن طال بقایی</p><p>مکرر کرد آن زن لابه کردن</p><p>که نومیدم مکن ای لالکایی</p><p>مکرر کرد استا دفع راهم</p><p>که سودت نیست این زحمت فزایی</p><p>ملولم خاطرم کند است این دم</p><p>ندارد این نفس مکرم کیایی</p><p>سجود آورد و گریان گشت آن زن</p><p>که طفلانم مرند از بی‌نوایی</p><p>بسی بگریست پس عباس گفتش</p><p>همین را باش کاستاتر ز مایی</p><p>دو عباسند با تو این دو چشمت</p><p>تلین القاسیین بالبکا</p><p>به آب دیده چون جنت توان یافت</p><p>روان شو چیز دیگر را چه پایی</p><p>که آب چشم با خون شهیدان</p><p>برابر می‌روند اندر روایی</p><p>کسی را که خدا بخشید گریه</p><p>بیاموزید راه دلگشایی</p><p>بجز این گریه را نفعی دگر هست</p><p>ولی سیرم ز شعر و خودنمایی</p><p>ولیکن خدمت دل به ز گریه‌ست</p><p>که اطلس می‌کند پنجه عبایی</p><p>که دل اصل است و اشک تو وسیلت</p><p>که خشک و تر نگنجد در خدایی</p><p>خمش با دل نشین و رو در او نه</p><p>که از سلطان دل صاحب لوایی</p><h2><a id="poem-5335" href="https://ganjoor.net/moulavi/shams/ghazalsh/sh2711">غزل شمارهٔ ۲۷۱۱</a></h2>
<p>بیا ای یار کامروز آن مایی</p><p>چو گل باید که با ما خوش برآیی</p><p>خدایا چشم بد را دور گردان</p><p>خداوندا نگه دار از جدایی</p><p>اگر چشم بد من راه من زد</p><p>به یک جامی ز خویشم ده رهایی</p><p>نهادم دست بر دل تا نپرد</p><p>تو دل از سنگ خارا درربایی</p><p>نه من مانم نه دل ماند نه عالم</p><p>اگر فردا بدین صورت درآیی</p><p>بیا ای جان ما را زندگانی</p><p>بیا ای چشم ما را روشنایی</p><p>به هر جایی ز سودای تو دودی است</p><p>کجایی تو کجایی تو کجایی</p><p>یکی شاخی ز نور پاک یزدان</p><p>که جان جان جمله میوه‌هایی</p><p>به لطف از آب حیوان درگذشتی</p><p>کند لطفش ز لطف تو گدایی</p><p>اگر کفر است اگر اسلام بشنو</p><p>تو یا نور خدایی یا خدایی</p><p>خمش کن چشم در خورشید درنه</p><p>که مستغنی است خورشید از گدایی</p><h2><a id="poem-5336" href="https://ganjoor.net/moulavi/shams/ghazalsh/sh2712">غزل شمارهٔ ۲۷۱۲</a></h2>
<p>بیا جانا که امروز آن مایی</p><p>کجایی تو کجایی تو کجایی</p><p>به فر سایه‌ات چون آفتابیم</p><p>همایی تو همایی تو همایی</p><p>جهان فانی نماند ز آنک او را</p><p>بقایی تو بقایی تو بقایی</p><p>چه چنگ اندر تو زد عالم که او را</p><p>نوایی تو نوایی تو نوایی</p><p>چو عاشق بی‌کله گردد تو او را</p><p>قبایی تو قبایی تو قبایی</p><p>خمش کردم ولی بهر خدا را</p><p>خدایی کن خدایی کن خدایی</p><h2><a id="poem-5337" href="https://ganjoor.net/moulavi/shams/ghazalsh/sh2713">غزل شمارهٔ ۲۷۱۳</a></h2>
<p>چنان گشتم ز مستی و خرابی</p><p>که خاکی را نمی‌دانم ز آبی</p><p>در این خانه نمی‌یابم کسی را</p><p>تو هشیاری بیا باشد بیابی</p><p>همین دانم که مجلس از تو برپاست</p><p>نمی‌دانم شرابی یا کبابی</p><p>به باطن جان جان جان جانی</p><p>به ظاهر آفتاب آفتابی</p><p>از آن رو خوش فسونی که مسیحی</p><p>از آن رو دیوسوزی که شهابی</p><p>مرا خوش خوی کن زیرا شرابی</p><p>مرا خوش بوی کن زیرا گلابی</p><p>صبایی که بخندانی چمن را</p><p>اگر چه تشنگان را تو عذابی</p><p>بیا مستان بی‌حد بین به بازار</p><p>اگر تو محتسب در احتسابی</p><p>چو نان خواهان گهی اندر سؤالی</p><p>چو رنجوران گهی اندر جوابی</p><p>مثال برق کوته خنده تو</p><p>از آن محبوس ظلمات سحابی</p><p>درآ در مجلس سلطان باقی</p><p>ببین گردان جفان کالجوابی</p><p>تو خوش لعلی ولیکن زیر کانی</p><p>تو بس خوبی ولیکن در نقابی</p><p>به سوی شه پری باز سپیدی</p><p>وگر پری به گورستان غرابی</p><p>جوان بختا بزن دستی و می‌گو</p><p>شبابی یا شبابی یا شبابی</p><p>مگو با کس سخن ور سخت گیرد</p><p>بگو والله اعلم بالصواب</p><h2><a id="poem-5338" href="https://ganjoor.net/moulavi/shams/ghazalsh/sh2714">غزل شمارهٔ ۲۷۱۴</a></h2>
<p>چو اسم شمس دین اسما تو دیدی</p><p>خلاصه او است در اشیاء تو دیدی</p><p>چه دارد عقل‌ها پیشش ز دانش</p><p>برابر با سری کش پا تو دیدی</p><p>منورتر به هر دو کون ای دل</p><p>ز حلقه خاص او هیجا تو دیدی</p><p>به مانندش ز اول تا به آخر</p><p>بگو آخر کی دیده‌ست یا تو دیدی</p><p>در آن گوهر نبوده‌ست هیچ نقصان</p><p>اگر هستت خیال آن‌ها تو دیدی</p><p>به پیش خدمتش اندر سجودند</p><p>از آن سوی حجاب لا تو دیدی</p><p>خدیو سینه پهن و سروبالا</p><p>نه بالا است و نی پهنا تو دیدی</p><p>شهی کش جن و انس اندر سجودند</p><p>همه رویش در آن رعنا تو دیدی</p><p>ورا حلمی که خاک آن برنتابد</p><p>چنان حلمی در استغنا تو دیدی</p><p>ز وصف تلخ خود زهرا یکی وصف</p><p>به لعل شکر و زهرا تو دیدی</p><p>ز فرمان کردنش سوی سماوات</p><p>نهاده نردبان بالا تو دیدی</p><p>چنان لؤلؤ به تابانی و خوبی</p><p>که او را هست جان لالا تو دیدی</p><p>کسی خود این شبه فانی دون را</p><p>از او خواهد چنین کالا تو دیدی</p><p>به نرمی در هوای هرزه آبی</p><p>و یا آن عشق چون خارا تو دیدی</p><p>برونم جمله رنج و اندرون گنج</p><p>بدین وصف عجب ما را تو دیدی</p><p>خداوند شمس دین را در دو عالم</p><p>به ملک و بخت او همتا تو دیدی</p><p>ز بهر آتش ای باد صبا تا</p><p>رسانی خدمتی از ما تو دیدی</p><p>چو خاک سنب اسب جبرئیل است</p><p>همه تبریزیان احیا تو دیدی</p><h2><a id="poem-5339" href="https://ganjoor.net/moulavi/shams/ghazalsh/sh2715">غزل شمارهٔ ۲۷۱۵</a></h2>
<p>مرا اندر جگر بنشست خاری</p><p>بحمدالله ز باغ او است باری</p><p>یکی اقبال زفتی یافت جانم</p><p>وگر چه شد تنم در عشق زاری</p><p>کناری نیست این اقبال ما را</p><p>چو بگرفتم چنین مه در کناری</p><p>بگیر این عقل را بر دار او کش</p><p>تماشا کن از این پس گیر و داری</p><p>چو اندربافت این جانم به عشقش</p><p>ز هستم تا نماند پود و تاری</p><p>رخ گلنار گر در ره حجاب است</p><p>چو گل در جان زنیمش زود ناری</p><p>مشو غره به گلزار فنا تو</p><p>که او گنده شود روزی سه چاری</p><p>جمالی بین که حضرت عاشقستش</p><p>بشو بهر چنین جان جان سپاری</p><p>خداوندی شمس الدین تبریز</p><p>کز او دارد خداوند افتخاری</p><h2><a id="poem-5340" href="https://ganjoor.net/moulavi/shams/ghazalsh/sh2716">غزل شمارهٔ ۲۷۱۶</a></h2>
<p>بگفتم با دلم آخر قراری</p><p>ز آتش‌های او آخر فراری</p><p>تو را می‌گویم و تو از سر طنز</p><p>اشارت می‌کنی خندان که آری</p><p>منم از دست تو بی‌دست و پایی</p><p>تو در کوی مهی شکرعذاری</p><p>دلم گفتا ندیدی آنچ دیدم</p><p>تو پنداری ز اکنون است کاری</p><p>منم جزوی و از خود کل کل است</p><p>وی است دریای آتش من شراری</p><p>ورا دیدم چو بحری موج می‌زد</p><p>و جان من ز بحر او بخاری</p><p>ز تبریز آفتابی رو نمودم</p><p>بشد رقاص جانم ذره واری</p><p>خداوند شمس دین چون یک نظر تافت</p><p>بجوشید آب خوش از جان ناری</p><p>ز هر قطره یکی جانی همی‌رست</p><p>همی‌پرید اندر لاله زاری</p><h2><a id="poem-5341" href="https://ganjoor.net/moulavi/shams/ghazalsh/sh2717">غزل شمارهٔ ۲۷۱۷</a></h2>
<p>تو جانا بی‌وصالش در چه کاری</p><p>به دست خویش بی‌وصلش چه داری</p><p>همه لافت که زاری‌ها کنم من</p><p>به نزد او نیرزد خاک زاری</p><p>اگر سنگت ببیند بر تو گرید</p><p>که از وصل چه کس گشتی تو عاری</p><p>به وصلش مر سما را فخر بودی</p><p>به هجرش خاک را اکنون تو عاری</p><p>چنان مغرور و سرکش گشته بودی</p><p>زمان وصل یعنی یار غاری</p><p>از آن می‌ها ز وصلش مست بودی</p><p>نک آمد مر تو را دور خماری</p><p>ولیکن مرغ دولت مژده آورد</p><p>کز آن اقبال می‌آید بهاری</p><p>ز لطف و حلم او بوده‌ست آن وصل</p><p>نبود از عقل و فرهنگ و عیاری</p><p>به پیر هندوی بگذشت لطفش</p><p>چو ماهی گشت پیر از خوش عذاری</p><p>چنین‌ها دیده‌ای از لطف و حسنش</p><p>تو جانا کز پی او بی‌قراری</p><p>چه سودم دارد ار صد ملک دارم</p><p>که تو که جان آنی در فراری</p><p>خداوندی ز تو دور است ای دل</p><p>که بی‌او یاوه گشته و بی‌مهاری</p><p>هزاران زخم دارد از تو ای هجر</p><p>که این دم بر سر گنجش تو ماری</p><p>ایا روز فراقم همچو قیری</p><p>ایا روز وصالم همچو قاری</p><p>تو بودی در وصالش در قماری</p><p>کنون تو با خیالش در قماری</p><p>به هجر فخر ما شمس الحق و دین</p><p>ایا صبرا نکردی هیچ یاری</p><p>مگر صبری که رست از خاک تبریز</p><p>خورم یابم دمی زو بردباری</p><p>ببینا این فراق من فراقی</p><p>ببینا بخت لنگم راهواری</p><h2><a id="poem-5342" href="https://ganjoor.net/moulavi/shams/ghazalsh/sh2718">غزل شمارهٔ ۲۷۱۸</a></h2>
<p>بیا ای آنک سلطان جمالی</p><p>کمالات کمالان را کمالی</p><p>خیالی را امین خلق کردی</p><p>چنانک وهمشان شد که خیالی</p><p>خیالت شحنه شهر فراق است</p><p>تو زان پاکی تو سلطان وصالی</p><p>تو خورشیدی و جان‌ها سایه تو</p><p>نه چون خورشید گردون در زوالی</p><p>بخندانی جهان را تو نخندی</p><p>بنالانی روان را تو ننالی</p><p>تو دست و پای هر بی‌دست و پایی</p><p>تو پر و بال هر بی‌پر و بالی</p><p>هزاران مشفق غمخوار سازی</p><p>ولیک از ناز گویی لاابالی</p><h2><a id="poem-5343" href="https://ganjoor.net/moulavi/shams/ghazalsh/sh2719">غزل شمارهٔ ۲۷۱۹</a></h2>
<p>مگر تو یوسفان را دلستانی</p><p>مگر تو رشک ماه آسمانی</p><p>مها از بس عزیزی و لطیفی</p><p>غریب این جهان و آن جهانی</p><p>روان‌هایی که روز تو شنیدند</p><p>به طمع تو گرفته شب گرانی</p><p>ز شب رفتن ز چالاکی چه آید</p><p>چو ذوالعرشت کند می پاسبانی</p><p>منم آن کز دم عیسی بمردم</p><p>مرا کشته‌ست آب زندگانی</p><p>چنین مرگی که مردم زنده گردم</p><p>گرت بینم ایا فخر الزمانی</p><p>دلم از هجر تو خون گشت لیکن</p><p>از آن خون رست صورت‌های جانی</p><p>ز درد تو رواق صاف جوشید</p><p>ز درد خم‌های خسروانی</p><p>خداوندی است شمس الدین تبریز</p><p>که او را نیست در آفاق ثانی</p><p>برید آفرینش در دو عالم</p><p>نیاورده‌ست چون او ارمغانی</p><p>هزاران جان نثار جان او باد</p><p>که تا گردند جان‌ها جاودانی</p><p>دریغا لفظ‌ها بودی نوآیین</p><p>کز این الفاظ ناقص شد معانی</p><h2><a id="poem-5344" href="https://ganjoor.net/moulavi/shams/ghazalsh/sh2720">غزل شمارهٔ ۲۷۲۰</a></h2>
<p>تو تا بنشسته‌ای بر دار فانی</p><p>نشسته می‌روی و می نبینی</p><p>نشسته می‌روی این نیز نیکو است</p><p>اگر رویت در این گفتن سوی او است</p><p>بسی گشتی در این گرداب گردان</p><p>به سوی جوی رحمت رو بگردان</p><p>بزن پایی بر این پابند عالم</p><p>که تا دست از تبرک بر تو مالم</p><p>تو را زلفی است به از مشک و عنبر</p><p>تو ده کل را کلاهی ای برادر</p><p>کله کم جو چو داری جعد فاخر</p><p>کله بر آسمان انداز آخر</p><p>چرا دنیا به نکته مستحیله</p><p>فریبد چون تو زیرک را به حیله</p><p>به سردی نکته گوید سرد سیلی</p><p>نداری پای آن خر را شکالی</p><p>اگر دوران دلیل آرد در آن قال</p><p>تخلف دیده‌ای در روی او مال</p><p>تو را عمری کشید این غول در تیه</p><p>بکن با غول خود بحثی به توجیه</p><p>چرا الزام اویی چیست سکته</p><p>جوابش گو که مقلوب است نکته</p><h2><a id="poem-5345" href="https://ganjoor.net/moulavi/shams/ghazalsh/sh2721">غزل شمارهٔ ۲۷۲۱</a></h2>
<p>نه آتش‌های ما را ترجمانی</p><p>نه اسرار دل ما را زبانی</p><p>نه محرم درد ما را هیچ آهی</p><p>نه همدم آه ما را هیچ جانی</p><p>نه آن گوهر که از دریا برآمد</p><p>نه آن دریا که آرامد زمانی</p><p>نه آن معنی که زاید هیچ حرفی</p><p>نه آن حرفی که آید در بیانی</p><p>معانی را زبان چون ناودان است</p><p>کجا دریا رود در ناودانی</p><p>جهان جان که هر جزوش جهان است</p><p>نگنجد در دهان هرگز جهانی</p><h2><a id="poem-5346" href="https://ganjoor.net/moulavi/shams/ghazalsh/sh2722">غزل شمارهٔ ۲۷۲۲</a></h2>
<p>به کوی دل فرورفتم زمانی</p><p>همی‌جستم ز حال دل نشانی</p><p>که تا چون است احوال دل من</p><p>که از وی در فغان دیدم جهانی</p><p>ز گفتار حکیمان بازجستم</p><p>به هر وادی و شهری داستانی</p><p>همه از دست دل فریاد کردند</p><p>فتادم زین حدیث اندر گمانی</p><p>ز عقل خود سفر کردم سوی دل</p><p>ندیدم هیچ خالی زو مکانی</p><p>میان عارف و معروف این دل</p><p>همی‌گردد به سان ترجمانی</p><p>خداوندان دل دانند دل چیست</p><p>چه داند قدر دل هر بی‌روانی</p><p>ز درگاه خدا یابی دل و بس</p><p>نیابی از فلانی و فلانی</p><p>نیابی دل جز از جبار عالم</p><p>شهید هر نشان و بی‌نشانی</p><h2><a id="poem-5347" href="https://ganjoor.net/moulavi/shams/ghazalsh/sh2723">غزل شمارهٔ ۲۷۲۳</a></h2>
<p>دیدی که چه کرد یار ما دیدی</p><p>منصوبه یار باوفا دیدی</p><p>زین نوع که مات کرد دل‌ها را</p><p>آن چشمه زندگی کجا دیدی</p><p>در صورت مات برد می‌بخشد</p><p>مقلوب گری چو او که را دیدی</p><p>ای بسته بند عشق حقستت</p><p>کز عشق هزار دلگشا دیدی</p><p>بستان باغی اگر گلی دادی</p><p>برخور ز وفا اگر جفا دیدی</p><p>از بستانش سر خر است این تن</p><p>زان بحر گهر تو کهربا دیدی</p><p>از فرعونی چو احولی دادت</p><p>آن بود عصا و اژدها دیدی</p><p>امروز چو موسیت مداوا کرد</p><p>صد برگ فشان از آن عصا دیدی</p><p>صیاد جهان فشاند شه دانه</p><p>آن را تو ز سادگی عطا دیدی</p><p>چون مرغ سلیم سوی او رفتی</p><p>دام و دغل و فن و دغا دیدی</p><p>بازت بخرید لطف نجینا</p><p>تا لطف و عنایت خدا دیدی</p><p>در طالع مه چو مشتری گشتی</p><p>ز الله عطای اشتری دیدی</p><p>چندان کرث که در عدد ناید</p><p>این بستگی و گشاد را دیدی</p><p>تا آخر کار آن ولی نعمت</p><p>چشمت بگشاد توتیا دیدی</p><p>از چشمه سلسبیل می خوردی</p><p>عشرت گه خاص اولیا دیدی</p><p>چون دعوت اشربوا پری دادت</p><p>جولانگه عرصه هوا دیدی</p><p>وآنگه ز هوا به سوی هو رفتی</p><p>بر قاف پریدن هما دیدی</p><p>پرواز همای کبریایی را</p><p>از کیف و چگونگی جدا دیدی</p><p>باقیش مجیب هر دعا گوید</p><p>کز وی تو اجابت دعا دیدی</p><h2><a id="poem-5348" href="https://ganjoor.net/moulavi/shams/ghazalsh/sh2724">غزل شمارهٔ ۲۷۲۴</a></h2>
<p>روز ار دو هزار بار می‌آیی</p><p>هر بار چو جان به کار می‌آیی</p><p>از بهر حیات و زنده کردن تو</p><p>در عالم چون بهار می‌آیی</p><p>عشاق همه شدند حلوایی</p><p>چون شکر قندوار می‌آیی</p><p>می درده و اختیار ما بستان</p><p>کز مجلس اختیار می‌آیی</p><p>از خلق جهان کناره می‌گیرد</p><p>آن را که تو در کنار می‌آیی</p><p>خاموش به حضرت تو اولیتر</p><p>کز حضرت کردگار می‌آیی</p><p>دیدیم تو را ز دست ما رفتیم</p><p>کز عالم پایدار می‌آیی</p><p>ای مرغ ز طاق عرش می‌پری</p><p>وی شیر ز مرغزار می‌آیی</p><p>ای بحر محیط سخت می‌جوشی</p><p>وی موج چه بی‌قرار می‌آیی</p><h2><a id="poem-5349" href="https://ganjoor.net/moulavi/shams/ghazalsh/sh2725">غزل شمارهٔ ۲۷۲۵</a></h2>
<p>مندیش از آن بت مسیحایی</p><p>تا دل نشود سقیم و سودایی</p><p>لاحول کن و ره سلامت گیر</p><p>مندیش از آن جمال و زیبایی</p><p>فرصت ز کجا که تا کنی لاحول</p><p>چون نیست از او دمی شکیبایی</p><p>ماهی ز کجا شکیبد از دریا</p><p>یا طوطی روح از شکرخایی</p><p>چون دین نشود مشوش و ایمان</p><p>زان زلف مشوش چلیپایی</p><p>اخگر شده دل در آتش رویش</p><p>بگرفته عقول بادپیمایی</p><p>دل با دو جهان چراست بیگانه</p><p>کز جا برمد صفات بی‌جایی</p><p>ای تن تو و تره زار این عالم</p><p>چون خو کردی که ژاژ می‌خایی</p><p>ای عقل برو مشاطگی می‌کن</p><p>می‌ناز بدین که عالم آرایی</p><p>بگرفته معلمی در این مکتب</p><p>با حفصی اگر چه کارافزایی</p><p>ای بر لب بحر همچو بوتیمار</p><p>دستور نه تا لبی بیالایی</p><p>این‌ها همه رفت ساقیا برخیز</p><p>با تشنه دلان نمای سقایی</p><p>مشرق چه کند چراغ افروزی</p><p>سلطان چه کند شهی و مولایی</p><p>مصقول شود چو چهره گردون</p><p>چون دود سیاه را تو بزدایی</p><p>درده تو شراب جان فزایی را</p><p>کز وی آموخت باده صهبایی</p><p>یکتا عیشی است و عشرتی کز وی</p><p>جان عارف گرفت یکتایی</p><p>از دست تو هر که را دهد این دست</p><p>بی عقبه لا شده است الایی</p><p>ای شاد دمی که آن صراحی را</p><p>از دور به مست خویش بنمایی</p><p>چون گوهر می‌بتافت بر خاکم</p><p>خاک تن من نمود مینایی</p><p>دریای صفات عشق می‌جوشد</p><p>رمزی دو بگویم ار بفرمایی</p><p>ور نی بهلم ستیر و بربسته</p><p>من دانم و یار من به تنهایی</p><p>زین بگذشتم بیار حمرا را</p><p>صفراشکن هزار صفرایی</p><p>تا روز رهد ز غصه روزی</p><p>وین هندوی شب رهد ز لالایی</p><p>در حال مگر درت فروبسته‌ست</p><p>کاندر پیکار قال می‌آیی</p><h2><a id="poem-5350" href="https://ganjoor.net/moulavi/shams/ghazalsh/sh2726">غزل شمارهٔ ۲۷۲۶</a></h2>
<p>ای دیده ز نم زبون نگشتی</p><p>وی دل ز فراق خون نگشتی</p><p>وی عقل مگر تو سنگ جانی</p><p>چون مایه صد جنون نگشتی</p><p>این یک هنرت هزار ارزد</p><p>کز عشق به هر فسون نگشتی</p><p>لیک از تو شکایت است دل را</p><p>کز ناله چو ارغنون نگشتی</p><p>ز اندیشه دوست بو نبردی</p><p>ز اندیشه خود فزون نگشتی</p><p>زان گرم نگشته‌ای ز خورشید</p><p>کز خانه تن برون نگشتی</p><p>چون گردش آفتاب دیدی</p><p>ماننده ذره چون نگشتی</p><p>چون آب حیات خضر دیدی</p><p>چون صافی و آبگون نگشتی</p><p>مرغ زیرک به پای آویخت</p><p>شکر است که ذوفنون نگشتی</p><p>زان درس جماد علم آموخت</p><p>تو مردم یعلمون نگشتی</p><p>شمس تبریز جان جان‌ها</p><p>ز اول بده ای کنون نگشتی</p><h2><a id="poem-5351" href="https://ganjoor.net/moulavi/shams/ghazalsh/sh2727">غزل شمارهٔ ۲۷۲۷</a></h2>
<p>گر وسوسه ره دهی به گوشی</p><p>افسرده شوی بدان ز جوشی</p><p>آن گرمی چشم را که داری</p><p>نیش زهر است و شکل نوشی</p><p>انبار نعیم را زیان چیست</p><p>گر خشم گرفت کورموشی</p><p>آخر چه زیان اگر بیفتد</p><p>یک دو مگس از شکرفروشی</p><p>مر ناقه شیر را چه نقصان</p><p>گر دیگ شکست شیردوشی</p><p>شب بود و زمانه خفته بودند</p><p>در هیچ سری نبود هوشی</p><p>آن شاه ز روی لطف برداشت</p><p>سرنای و در او بزد خروشی</p><p>در خون خودی اگر بمانی</p><p>زین پس زان رو به روی پوشی</p><p>ماییم ز عشق شمس تبریز</p><p>هم ناطق عشق هم خموشی</p><h2><a id="poem-5352" href="https://ganjoor.net/moulavi/shams/ghazalsh/sh2728">غزل شمارهٔ ۲۷۲۸</a></h2>
<p>باغ است و بهار و سرو عالی</p><p>ما می‌نرویم از این حوالی</p><p>بگشای نقاب و در فروبند</p><p>ماییم و تویی و خانه خالی</p><p>امروز حریف خاص عشقیم</p><p>برداشته جام لاابالی</p><p>ای مطرب خوش نوای خوش نی</p><p>باید که عظیم خوش بنالی</p><p>ای ساقی شادکام خوش حال</p><p>پیش آر شراب را تو حالی</p><p>تا خوش بخوریم و خوش بخسبیم</p><p>در سایه لطف لایزالی</p><p>خوردی نه ز راه حلق و اشکم</p><p>خوابی نه نتیجه لیالی</p><p>ای دل خواهم که آن قدح را</p><p>بر دیده و چشم خود بمالی</p><p>چون نیست شوی تمام در می</p><p>آن ساعت هست بر کمالی</p><p>پاینده شوی از آن سقاهم</p><p>بی مرگ و فنا و انتقالی</p><p>دزدی بگذار و خوش همی‌رو</p><p>ایمن ز شکنجه‌های والی</p><p>گویی بنما که ایمنی کو</p><p>رو رو که هنوز در سؤالی</p><p>ای روز بدین خوشی چه روزی</p><p>ای روز به از هزار سالی</p><p>ای جمله روزها غلامت</p><p>ایشان هجرند و تو وصالی</p><p>ای روز جمال تو کی بیند</p><p>ای روز عظیم باجمالی</p><p>هم خود بینی جمال خود را</p><p>و آن چشم که گوش او بمالی</p><p>ای روز نه روز آفتابی</p><p>تو روز ز نور ذوالجلالی</p><p>خورشید کند سجود هر شام</p><p>می‌خواهد از مهت هلالی</p><p>ای روز میان روز پنهان</p><p>ای روز مقیم لایزالی</p><p>ای روزی روزها و شب‌ها</p><p>ای لطف جنوبی و شمالی</p><p>خامش کنم از کمال گفتن</p><p>زیرا تو ورای هر کمالی</p><p>پیدا نشوی به قال زیرا</p><p>تو پیداتر ز قیل و قالی</p><p>از قال شود خیال پیدا</p><p>تو فوق توهم و خیالی</p><p>و آن وهم و خیال تشنه توست</p><p>ای داده تو آب را زلالی</p><p>این هر دو در آب جان دهن خشک</p><p>در عالم پر ز خویش خالی</p><p>باقی غزل ورای پرده</p><p>محجوب ز تو که در ملالی</p><h2><a id="poem-5353" href="https://ganjoor.net/moulavi/shams/ghazalsh/sh2729">غزل شمارهٔ ۲۷۲۹</a></h2>
<p>با این همه مهر و مهربانی</p><p>دل می‌دهدت که خشم رانی</p><p>وین جمله شیشه خانه‌ها را</p><p>درهم شکنی به لن ترانی</p><p>در زلزله است دار دنیا</p><p>کز خانه تو رخت می‌کشانی</p><p>نالان تو صد هزار رنجور</p><p>بی تو نزیند هین تو دانی</p><p>دنیا چو شب و تو آفتابی</p><p>خلقان همه صورت و تو جانی</p><p>هر چند که غافلند از جان</p><p>در مکسبه و غم امانی</p><p>اما چون جان ز جا بجنبد</p><p>آغاز کنند نوحه خوانی</p><p>خورشید چو در کسوف آید</p><p>نی عیش بود نه شادمانی</p><p>تا هست از او به یاد نارند</p><p>ای وای چو او شود نهانی</p><p>ای رونق رزم و جان بازار</p><p>شیرینی خانه و دکانی</p><p>خاموش که گفت و گو حجابند</p><p>از بحر معلق معانی</p><h2><a id="poem-5354" href="https://ganjoor.net/moulavi/shams/ghazalsh/sh2730">غزل شمارهٔ ۲۷۳۰</a></h2>
<p>آورد خبر شکرستانی</p><p>کز مصر رسید کاروانی</p><p>صد اشتر جمله شکر و قند</p><p>یا رب چه لطیف ارمغانی</p><p>در نیم شبی رسید شمعی</p><p>در قالب مرده رفت جانی</p><p>گفتم که بگو سخن گشاده</p><p>گفتا که رسید آن فلانی</p><p>دل از سبکی ز جای برجست</p><p>بنهاد ز عقل نردبانی</p><p>بر بام دوید از سر عشق</p><p>می‌جست از این خبر نشانی</p><p>ناگاه بدید از سر بام</p><p>بیرون ز جهان ما جهانی</p><p>دریای محیط در سبویی</p><p>در صورت خاک آسمانی</p><p>بر بام نشسته پادشاهی</p><p>پوشیده لباس پاسبانی</p><p>باغی و بهشت بی‌نهایت</p><p>در سینه مرد باغبانی</p><p>می‌گشت به سینه‌ها خیالش</p><p>می‌کرد ز شاه دل بیانی</p><p>مگریز ز چشمم ای خیالش</p><p>تا تازه شود دلم زمانی</p><p>شمس تبریز لامکان دید</p><p>برساخت ز لامکان مکانی</p><h2><a id="poem-5355" href="https://ganjoor.net/moulavi/shams/ghazalsh/sh2731">غزل شمارهٔ ۲۷۳۱</a></h2>
<p>بشنیده بدم که جان جانی</p><p>آنی و هزار همچنانی</p><p>از خلق نشان تو شنیدم</p><p>کفو تو نبود آن نشانی</p><p>الحمد شدم ز حمد گفتن</p><p>تا بوک بدان لبم بخوانی</p><p>جان دید کسی بدین لطیفی</p><p>کس دید روان بدین روانی</p><p>ای قوت قلوب همچو معنی</p><p>وی صورت تو به از معانی</p><p>ای گشته ز لامکان حقایق</p><p>از لذت کان تو مکانی</p><p>ای شاه و وزیر را سعادت</p><p>وی عالم پیر را جوانی</p><p>آن جان که از این جهان جهان بود</p><p>کردیش تو باز این جهانی</p><p>جانی چو تو باشد این جهان را</p><p>باقی بود این جهان فانی</p><p>جان چرب زبان توست اما</p><p>نبود به لسان تو لسانی</p><h2><a id="poem-5356" href="https://ganjoor.net/moulavi/shams/ghazalsh/sh2732">غزل شمارهٔ ۲۷۳۲</a></h2>
<p>ای ساقی باده معانی</p><p>درده تو شراب ارغوانی</p><p>زان باده پیر تلخ پاسخ</p><p>بفزای حلاوت جوانی</p><p>در بزم سرای شاه جانان</p><p>نظاره شاهدان جانی</p><p>جان‌ها بینی چو روز روشن</p><p>از لذت عشرت شبانی</p><p>بینی که جهان به حیرت آید</p><p>در حلقه خلق آن جهانی</p><p>مه را ز فلک فروفرستد</p><p>در مجلسشان به ارمغانی</p><p>و آن زهره نوای خوش برآورد</p><p>کو مطرب کیست آسمانی</p><p>این‌ها به همند و ما به خلوت</p><p>با دلبر خوب پرمعانی</p><p>رخ بر رخ ما نهاد آن شه</p><p>و آن باقی را تو خود بدانی</p><p>آن شاه کیست شمس تبریز</p><p>آن خسرو ملک بی‌نشانی</p><h2><a id="poem-5357" href="https://ganjoor.net/moulavi/shams/ghazalsh/sh2733">غزل شمارهٔ ۲۷۳۳</a></h2>
<p>ای وصل تو آب زندگانی</p><p>تدبیر خلاص ما تو دانی</p><p>از دیده برون مشو که نوری</p><p>وز سینه جدا مشو که جانی</p><p>آن دم که نهان شوی ز چشمم</p><p>می‌نالد جان من نهانی</p><p>من خود چه کسم که وصل جویم</p><p>از لطف توام همی‌کشانی</p><p>ای دل تو مرو سوی خرابات</p><p>هر چند قلندر جهانی</p><p>کان جا همه پاکباز باشند</p><p>ترسم که تو کم زنی بمانی</p><p>ور ز آنک روی مرو تو با خویش</p><p>درپوش نشان بی‌نشانی</p><p>مانند سپر مپوش سینه</p><p>گر عاشق تیر آن کمانی</p><p>پرسید یکی که عاشقی چیست</p><p>گفتم که مپرس از این معانی</p><p>آنگه که چو من شوی ببینی</p><p>آنگه که بخواندت به خوانی</p><p>مردانه درآ چو شیرمردی</p><p>دل را چو زنان چه می‌طپانی</p><p>ای از رخ گلرخان غیبت</p><p>گشته رخ سرخ زعفرانی</p><p>ای از هوس بهار حسنت</p><p>در هر نفسم دم خزانی</p><p>ای آنک تو باغ و بوستان را</p><p>از جور خزان همی‌رهانی</p><p>ای داده تو گوشت پاره‌ای را</p><p>در گفت و شنود ترجمانی</p><p>ای داده زبان انبیا را</p><p>با سر قدیم همزبانی</p><p>ای داده روان اولیا را</p><p>در مرگ حیات جاودانی</p><p>ای داده تو عقل بدگمان را</p><p>بر بام دماغ پاسبانی</p><p>ای آنک تو هر شبی ز خلقان</p><p>این پنج چراغ می‌ستانی</p><p>ای داده تو چشم گلرخان را</p><p>مخموری و سحر و دلستانی</p><p>ای داده دو قطره خون دل را</p><p>اندیشه و فکر و خرده دانی</p><p>ای داده تو عشق را به قدرت</p><p>مردی و نری و پهلوانی</p><p>این بود نصیحت سنایی</p><p>جان باز چو طالب عیانی</p><p>شمس تبریز نور محضی</p><p>زیرا که چراغ آسمانی</p><h2><a id="poem-5358" href="https://ganjoor.net/moulavi/shams/ghazalsh/sh2734">غزل شمارهٔ ۲۷۳۴</a></h2>
<p>ای بی‌تو حرام زندگانی</p><p>خود بی‌تو کدام زندگانی</p><p>بی روی خوش تو زنده بودن</p><p>مرگ است به نام زندگانی</p><p>پازهر تویی و زهر دنیا</p><p>دانه تو و دام زندگانی</p><p>گوهر تو و این جهان چو حقه</p><p>باده تو و جام زندگانی</p><p>بی آب تو گلستان چو شوره</p><p>بی جوش تو خام زندگانی</p><p>بی خوبی حسن باقوامت</p><p>نگرفته قوام زندگانی</p><p>با جمله مراد و کام بی‌تو</p><p>نایافته کام زندگانی</p><p>تا داد سلامتی ندادی</p><p>کی کرد سلام زندگانی</p><p>خامش کردم بکن تو شاهی</p><p>پیش تو غلام زندگانی</p><h2><a id="poem-5359" href="https://ganjoor.net/moulavi/shams/ghazalsh/sh2735">غزل شمارهٔ ۲۷۳۵</a></h2>
<p>برجه که بهار زد صلایی</p><p>در باغ خرام چون صبایی</p><p>از شاخ درخت گیر رقصی</p><p>وز لاله و که شنو صدایی</p><p>ریحان گوید به سبزه رازی</p><p>بلبل طلبد ز گل نوایی</p><p>از باد زند گیاه موجی</p><p>در بحر هوای آشنایی</p><p>وز ابر که حامله‌ست از بحر</p><p>چون چشم عروس بین بکایی</p><p>وز گریه ابر و خنده برق</p><p>در سنبل و سرو ارتقایی</p><p>فخ شسته به پیش گوش قمری</p><p>کموزدش او بهانه‌هایی</p><p>نرگس گوید به سوسن آخر</p><p>برگوی تو هجو یا ثنایی</p><p>ای سوسن صدزبان فروخوان</p><p>بر مرغ حکایت همایی</p><p>سوسن گوید خمش که مستم</p><p>از جام میی گران بهایی</p><p>سرمستم و بیخودم مبادا</p><p>بجهد ز دهان من خطایی</p><p>رو کن به شهی کز او بپوشید</p><p>اشکوفه بریشمین قبایی</p><p>می‌گوید بید سرفشانان</p><p>رستیم ز دست اژدهایی</p><p>ای سرو برای شکر این را</p><p>تو نیز چنین بکوب پایی</p><p>ای جان و جهان به تو رهیدیم</p><p>ز اشکنجه جان جان نمایی</p><p>از وسوسه چنین حریفی</p><p>وز دغدغه چنین دغایی</p><p>زان دی که بسی قفا بخوردیم</p><p>رفت و بنمودمان قفایی</p><p>ظاهر مشواد او که آمد</p><p>از شوم ظهور او خفایی</p><p>خاموش کن و نظاره می‌کن</p><p>بی زحمت خوف در رجایی</p><h2><a id="poem-5360" href="https://ganjoor.net/moulavi/shams/ghazalsh/sh2736">غزل شمارهٔ ۲۷۳۶</a></h2>
<p>چون سوی برادری بپویی</p><p>باید که نخست رو بشویی</p><p>در سر ز خمارت ار صداعی است</p><p>تصدیع برادران نجویی</p><p>یا بوی بغل ز خود برانی</p><p>یا ترک کنار دوست گویی</p><p>در سور مهی بنفشه مویی</p><p>کی شرط بود که تو بمویی</p><p>بی دام اگرت شکار باید</p><p>می‌دانک چو من محال جویی</p><p>ور گوش تو گرم شد ز مستی</p><p>صوفی سماع و های و هویی</p><p>ور هوش تو بی‌خبر شد از گوش</p><p>یک توی نه ای هزارتویی</p><h2><a id="poem-5361" href="https://ganjoor.net/moulavi/shams/ghazalsh/sh2737">غزل شمارهٔ ۲۷۳۷</a></h2>
<p>مجلس چو چراغ و تو چو آبی</p><p>وز آب چراغ را خرابی</p><p>خورشید بتافته‌ست بر جمع</p><p>رو تو ز میان که چون سحابی</p><p>بر خوان منشین که نیک خامی</p><p>کو بوی کباب اگر کبابی</p><p>در پیش شدی که حاجبم من</p><p>والله که نه حاجبی حجابی</p><p>چون حاجب باب را نشان‌هاست</p><p>دانند تو را که از چه بابی</p><p>گشتی تو سوار اسب چوبین</p><p>از جهل به حمله می‌شتابی</p><p>یا عشق گزین که هر سه نقد است</p><p>یا زهد چو طالب ثوابی</p><p>با بیداران نشین و برخیز</p><p>کاین قافله رفت تو به خوابی</p><p>از شمس الدین رسی به منزل</p><p>و اندر تبریز راه یابی</p><h2><a id="poem-5362" href="https://ganjoor.net/moulavi/shams/ghazalsh/sh2738">غزل شمارهٔ ۲۷۳۸</a></h2>
<p>من پار بخورده‌ام شرابی</p><p>امسال چه مستم و خرابی</p><p>من پار ز آتشی گذشتم</p><p>امسال چرا شدم کبابی</p><p>من تشنه به آب جوی رفتم</p><p>ماهی دیدم میان آبی</p><p>شیران همه ماهتاب جویند</p><p>من شیرم و یار ماهتابی</p><p>از درد مپرس رنگ رخ بین</p><p>تا رنگ بگویدت جوابی</p><p>جانم مست است و تن خراب است</p><p>مستی است نشسته در خرابی</p><p>این هر دو چنین و دل چنینتر</p><p>کز غم چو خری است در خلابی</p><p>یک لحظه مشو ملول بشنو</p><p>تا باشدت از خدا ثوابی</p><h2><a id="poem-5363" href="https://ganjoor.net/moulavi/shams/ghazalsh/sh2739">غزل شمارهٔ ۲۷۳۹</a></h2>
<p>ای یار یگانه چند خسبی</p><p>وی شاه زمانه چند خسبی</p><p>بر روزن توست بنده از کی</p><p>ای رونق خانه چند خسبی</p><p>ای کرده به زه کمان ابرو</p><p>برزن به نشانه چند خسبی</p><p>افسانه ما شنو که در عشق</p><p>گشتیم فسانه چند خسبی</p><p>ماییم چو میخ سر نهاده</p><p>بر روی ستانه چند خسبی</p><p>گر خنب ببسته است پیش آر</p><p>باقی شبانه چند خسبی</p><p>درده قدح شراب و چون شمع</p><p>بنشین به میانه چند خسبی</p><p>بشتاب مها که این شب قدر</p><p>آمد به کرانه چند خسبی</p><h2><a id="poem-5364" href="https://ganjoor.net/moulavi/shams/ghazalsh/sh2740">غزل شمارهٔ ۲۷۴۰</a></h2>
<p>بازم صنما چه می‌فریبی</p><p>بازم به دغا چه می‌فریبی</p><p>هر لحظه بخوانیم که ای دوست</p><p>ای دوست مرا چه می‌فریبی</p><p>عمری تو و عمر را وفا نیست</p><p>بازم به وفا چه می‌فریبی</p><p>دل سیر نمی‌شود به جیحون</p><p>او را به سقا چه می‌فریبی</p><p>تاریک شده‌ست چشم بی‌تو</p><p>ما را به عصا چه می‌فریبی</p><p>ای دوست دعا وظیفه ماست</p><p>ما را به دعا چه می‌فریبی</p><p>آن را که مثال امن دادی</p><p>با خوف و رجا چه می‌فریبی</p><p>گفتی به قضای حق رضا ده</p><p>ما را به قضا چه می‌فریبی</p><p>چون نیست دواپذیر این درد</p><p>ما را به دوا چه می‌فریبی</p><p>تنها خوردن چو پیشه کردی</p><p>ما را به صلا چه می‌فریبی</p><p>چون چنگ نشاط ما شکستی</p><p>ما را به سه تا چه می‌فریبی</p><p>ما را بی‌ما چو می‌نوازی</p><p>ما را با ما چه می‌فریبی</p><p>ای بسته کمر به پیش تو جان</p><p>ما را به قبا چه می‌فریبی</p><p>خاموش که غیر تو نخواهیم</p><p>ما را به عطا چه می‌فریبی</p><h2><a id="poem-5365" href="https://ganjoor.net/moulavi/shams/ghazalsh/sh2741">غزل شمارهٔ ۲۷۴۱</a></h2>
<p>ای آنک تو خواب ما ببستی</p><p>رفتی و به گوشه‌ای نشستی</p><p>ای زنده کننده هر دلی را</p><p>آخر به جفا دلم شکستی</p><p>ای دل چو به دام او فتادی</p><p>از بند هزار دام رستی</p><p>رستی ز خمار هر دو عالم</p><p>تا حشر ز دام دوست مستی</p><p>با پر بلی بلند می‌پر</p><p>چون محرم گلشن الستی</p><p>رو بر سر خم آسمان صاف</p><p>تا درد بدی بدی به پستی</p><p>دولت همه سوی نیستی بود</p><p>می‌جوید ابلهش ز هستی</p><p>گیرم که جمال دوست دیدی</p><p>از چشم ویش ندیده استی</p><p>ای یوسف عشق رو نمودی</p><p>دست دو هزار مست خستی</p><p>خامش که ز بحر بی‌نصیبی</p><p>تا بسته نقش‌های شستی</p><h2><a id="poem-5366" href="https://ganjoor.net/moulavi/shams/ghazalsh/sh2742">غزل شمارهٔ ۲۷۴۲</a></h2>
<p>ای آنک تو خواب ما ببستی</p><p>رفتی و به گوشه‌ای نشستی</p><p>اندر دلم آمدی چو ماهی</p><p>چون دل به تو بنگرید جستی</p><p>چون گلشن نیستی نمودی</p><p>چون صبر کنیم ما به هستی</p><p>چون باشد در خمار هجران</p><p>آن روح که یافت وصل و مستی</p><p>آن خانه چگونه خانه ماند</p><p>کز هجر ستون او شکستی</p><p>پنداشتی ای دماغ سرمست</p><p>کز رنج خمار بازرستی</p><p>در عشق وصال هست و هجران</p><p>در راه بلندی است و پستی</p><p>از یک جهت ار چه حق شناسی</p><p>از ده جهت آب و گل پرستی</p><p>بسیار ره است تا به جایی</p><p>کاندر سوداش طمع بستی</p><h2><a id="poem-5367" href="https://ganjoor.net/moulavi/shams/ghazalsh/sh2743">غزل شمارهٔ ۲۷۴۳</a></h2>
<p>رو رو که از این جهان گذشتی</p><p>وز محنت و امتحان گذشتی</p><p>ای نقش شدی به سوی نقاش</p><p>وی جان سوی جان جان گذشتی</p><p>بر خور هله از درخت ایمان</p><p>کز منزل بی‌امان گذشتی</p><p>در آب حیات رو چو ماهی</p><p>کز غربت خاکدان گذشتی</p><p>از برج به برج رو چو خورشید</p><p>کز انجم آسمان گذشتی</p><p>زان کان که بیامدی شدی باز</p><p>زین خانه و زین دکان گذشتی</p><p>بنما ز کدام راه رفتی</p><p>الحق ز ره نهان گذشتی</p><p>بر بام جهان طواف کردی</p><p>چون آب ز ناودان گذشتی</p><p>خاموش کنون که در خموشی</p><p>از جمله خامشان گذشتی</p><h2><a id="poem-5368" href="https://ganjoor.net/moulavi/shams/ghazalsh/sh2744">غزل شمارهٔ ۲۷۴۴</a></h2>
<p>روز طرب است و سال شادی</p><p>کامروز به کوی ما فتادی</p><p>تاریکی غم تمام برخاست</p><p>چون شمع در این میان نهادی</p><p>اندیشه و غم چه پای دارد</p><p>با آن قدح وفا که دادی</p><p>ای باده تو از کدام مشکی</p><p>وی مه به کدام ماه زادی</p><p>مستی و خوشی و شادکامی</p><p>سلطان دلی و کیقبادی</p><p>و آن عقل که کدخدای غم بود</p><p>از ما ستدی به اوستادی</p><p>شاباش که پای غم ببستی</p><p>صد گونه در طرب گشادی</p><h2><a id="poem-5369" href="https://ganjoor.net/moulavi/shams/ghazalsh/sh2745">غزل شمارهٔ ۲۷۴۵</a></h2>
<p>آخر گل و خار را بدیدی</p><p>روز و شب تار را بدیدی</p><p>بس نقش و نگار درشکستی</p><p>تا نقش و نگار را بدیدی</p><p>از عالم خاک برگذشتی</p><p>و آن گرد و غبار را بدیدی</p><p>می‌خند چو گل در این گلستان</p><p>کان جان بهار را بدیدی</p><p>بی کار شدی ز کار عالم</p><p>چون حاصل کار را بدیدی</p><p>چون باده ساقی اندرآمیز</p><p>چون رنج خمار را بدیدی</p><h2><a id="poem-5370" href="https://ganjoor.net/moulavi/shams/ghazalsh/sh2746">غزل شمارهٔ ۲۷۴۶</a></h2>
<p>آن را که به لطف سر بخاری</p><p>از عقل و معامله برآری</p><p>از یک نظرت قیامتی خاست</p><p>یا رب تو در آن نظر چه داری</p><p>از لعل تو دل دری بدزدید</p><p>دزد است از آنش می‌فشاری</p><p>بفشار به غم تو دزد خود را</p><p>غم نیست چو هم تو غمگساری</p><p>بفشار که رخت مؤمنان را</p><p>پنهان کرده است از عیاری</p><p>یا من نعش العبید فضلا</p><p>من کل مواقع العثار</p><p>بالفضل اعاد ما فقدنا</p><p>بعد الحولان و التواری</p><p>فجرت من الهوا عیونا</p><p>فی مرج قلوبنا جواری</p><p>تخضر بمائها غصون</p><p>فی الروح لذیذه الثمار</p><p>یا من غصب القلوب جهرا</p><p>ثم اکرمهن فی السرار</p><p>دی رفت و پریر رفت و امروز</p><p>جان منتظر است تا چه آری</p><p>هر روز ز تو وظیفه دارد</p><p>این باز هزار گون شکاری</p><p>برگیر کلاه از سر باز</p><p>تا پر بزند در این صحاری</p><p>زان پیش که می‌دهد مرا دوست</p><p>آن لطف نمود و بردباری</p><p>که مست شدم ز باده ماندم</p><p>اندر بر لطف و حق گزاری</p><p>آید از باغ لطف و سبزی</p><p>آید ز بهار هم بهاری</p><p>ای باد بهار عشق و سودا</p><p>بر خسته دلان چه سازگاری</p><p>اسکت و افتح جناح عشق</p><p>حان الجولان فی المطار</p><p>خاموش که غیر حرف و آواز</p><p>بی صد لغت دگر سواری</p><h2><a id="poem-5371" href="https://ganjoor.net/moulavi/shams/ghazalsh/sh2747">غزل شمارهٔ ۲۷۴۷</a></h2>
<p>خضری به میان سینه داری</p><p>در آب حیات و سبزه زاری</p><p>خضر آب حیات را نپاید</p><p>گر بوی برد که تو چه داری</p><p>در کشتی نوح همچو روحی</p><p>در گلشن روح نوبهاری</p><p>گر طبل وجودها بدرد</p><p>از کتم عدم علم برآری</p><p>این چار طبیعت ار بسوزد</p><p>غم نیست تو جان هر چهاری</p><p>صیاد بدایت وجودی</p><p>اجزای جهان همه شکاری</p><p>گه بند کند گهی گشاید</p><p>ای کارافزا تو بر چه کاری</p><p>او سرو بلند و تو چو سایه</p><p>او باد شمال و تو غباری</p><p>در چشم تو ریخت کحل پندار</p><p>می‌پنداری به اختیاری</p><p>این چرخ به اختیار خود نیست</p><p>آخر تو کیی بدین نزاری</p><p>از نیست تو خویش هست کردی</p><p>وین گردن خود تو می‌فشاری</p><p>زین ترس تو حجت است بر تو</p><p>کز غیر تو است ترسگاری</p><p>از خویش دل کسی نترسد</p><p>از خویش کسی نجست یاری</p><p>پس خوف و رجای تو گواهند</p><p>بر ملکت شاه و کامکاری</p><p>وز خوف و رجا چو برتر آیی</p><p>ایمن چو صفات کردگاری</p><p>کشتی ترسد ز بحر نی بحر</p><p>تو کشتی بحر بی‌کناری</p><p>کشتی توی تو چو بشکست</p><p>خاموش کن از سخن گزاری</p><p>کشتی شکسته را کی راند</p><p>جز آب به موج بی‌قراری</p><p>کشتیبان شکستگان است</p><p>آن بحر کرم به بردباری</p><p>خامش که زبان عقل مهر است</p><p>بنشین بر جا که گشت تاری</p><h2><a id="poem-5372" href="https://ganjoor.net/moulavi/shams/ghazalsh/sh2748">غزل شمارهٔ ۲۷۴۸</a></h2>
<p>می‌آید سنجق بهاری</p><p>لشکرکش شور و بی‌قراری</p><p>گلزار نقاب می‌گشاید</p><p>بلبل بگرفت باز زاری</p><p>بر کف بنهاده لاله جامی</p><p>کای نرگس مست بر چه کاری</p><p>امروز بنفشه در رکوع است</p><p>می‌جوید از خدای یاری</p><p>سرها ز مغاره کرده بیرون</p><p>آن لاله رخان کوهساری</p><p>یا رب که که را همی‌فریبند</p><p>خوش می‌نگرند در شکاری</p><p>منگر به سمن به چشم خردی</p><p>منگر به چمن به چشم خواری</p><p>زیرا به مسافران عزت</p><p>گر خوار نظر کنی نیاری</p><p>بشنو ز زبان سبز هر برگ</p><p>کز عیب بروید آنچ کاری</p><p>گشته‌ست زبان گاو ناطق</p><p>در حمد و ثنا و شکر آری</p><p>عذرت نبود ز یأس از آن کو</p><p>بخشد به کلوخ خوش عذاری</p><p>بابرگ شد آن کلوخ جان یافت</p><p>در شکر نمود جان سپاری</p><p>صد میوه چو شیشه‌های شربت</p><p>هر یک مزه‌ای به خوشگواری</p><p>بعضی چو شکر اگر شکوری</p><p>بعضی ترشند اگر خماری</p><p>خاموش نشین و مستمع باش</p><p>نی واعظ خلق شو نه قاری</p><h2><a id="poem-5373" href="https://ganjoor.net/moulavi/shams/ghazalsh/sh2749">غزل شمارهٔ ۲۷۴۹</a></h2>
<p>ای چشم و چراغ شهریاری</p><p>والله به خدا که آن تو داری</p><p>شمعی که در آسمان نگنجد</p><p>از گوشه سینه‌ای برآری</p><p>خورشید به پیش نور آن شمع</p><p>یک ذره شود ز شرمساری</p><p>وقت است که در وجود خاکی</p><p>آن تخم که گفته‌ای بکاری</p><p>آخر چه شود کز آب حیوان</p><p>بر چهره زعفران بباری</p><p>تا لاله ستان عاشقان را</p><p>از گلبن حق به خنده آری</p><p>بر پشت فلک نهند پا را</p><p>چون تو سرشان دمی بخاری</p><p>انگور وجود باده گردد</p><p>چون پای بر او نهی فشاری</p><p>مخدومی شمس حق تبریز</p><p>لطفی که هزار نوبهاری</p><h2><a id="poem-5374" href="https://ganjoor.net/moulavi/shams/ghazalsh/sh2750">غزل شمارهٔ ۲۷۵۰</a></h2>
<p>ای جان و جهان چه می‌گریزی</p><p>وی فخر شهان چه می‌گریزی</p><p>ما را به چه کار می‌فرستی</p><p>پنهان پنهان چه می‌گریزی</p><p>چون تیر روی و بازآیی</p><p>این دم ز کمان چه می‌گریزی</p><p>باری تو هزار گنج داری</p><p>زین نیم زیان چه می‌گریزی</p><p>ای که شکرت کران ندارد</p><p>بنشین به میان چه می‌گریزی</p><p>چون محرم هر شکر دهان است</p><p>از پیش دهان چه می‌گریزی</p><p>ایمن ز امان توست عالم</p><p>ای امن امان چه می‌گریزی</p><p>عالم همه گرگ مردخوار است</p><p>ای دل ز شبان چه می‌گریزی</p><p>خامش که زبان همه زیان است</p><p>تو سوی زیان چه می‌گریزی</p>
</body></html>