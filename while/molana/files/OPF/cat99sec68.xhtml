<?xml version="1.0" encoding="utf-8"?> 
<html xmlns="http://www.w3.org/1999/xhtml" xml:lang="en" lang="fa"> 
<head>
<meta name="generator" content="ganjoor.net" />
<title>غزلیات - بخش ۶۸</title>
<link rel="stylesheet" href="style.css" type="text/css" />
<meta http-equiv="Content-Type" content="application/xhtml+xml; charset=utf-8" />
</head><body>
<h2><a id="poem-5784" href="https://ganjoor.net/moulavi/shams/ghazalsh/sh3160">غزل شمارهٔ ۳۱۶۰</a></h2>
<p>جان جانی و جان صد جانی</p><p>می‌زنی نعره‌های پنهانی</p><p>هر کی کر نیست بشنود وصفت</p><p>نعل معکوس و خفیه می‌رانی</p><p>غیر احمق به فهم این نرسد</p><p>عارت آید از این لت انبانی</p><p>سد پیش و پس تو این عارست</p><p>که سرافراز و قطب خلقانی</p><p>چون گریزی از این فزون گردد</p><p>کای فلان فارغست زین فانی</p><h2><a id="poem-5785" href="https://ganjoor.net/moulavi/shams/ghazalsh/sh3161">غزل شمارهٔ ۳۱۶۱</a></h2>
<p>خامشی ناطقی مگر جانی</p><p>می‌زنی نعره‌های پنهانی</p><p>تو چو باغی و صورتت برگی</p><p>باغ چه صد هزار چندانی</p><p>بی تو باغ حیات زندانیست</p><p>هست مردن خلاص زندانی</p><p>چون تو بحری و صورتت ابرست</p><p>فیض دل قطره‌های مرجانی</p><p>ای یکی گو شده یکی گویان</p><p>پیش حکمت که شاه چوگانی</p><p>تا یکی گو نشد اگر چه زرست</p><p>گر چه نیکوست نیست میدانی</p><p>پهلوی اعتراض را بتراش</p><p>گر تو چون گوی چست و گردانی</p><p>پهلوی اعتراض در ابلیس</p><p>گشت مردود رد ربانی</p><p>پس به خراط خویش را بسپار</p><p>تا یکی گو شوی اگر آنی</p><p>مانعست اعتراض ابلیسی</p><p>از یکی گویی و یکی دانی</p><h2><a id="poem-5786" href="https://ganjoor.net/moulavi/shams/ghazalsh/sh3162">غزل شمارهٔ ۳۱۶۲</a></h2>
<p>ای که مستک شدی و می‌گویی</p><p>تو غریبی و یا از این کویی</p><p>مست و بی‌خویش می‌روی چپ و راست</p><p>بی چپ و راست را همی‌جویی</p><p>نی چپست و نه راست در جانست</p><p>آن که جان خسته از پی اویی</p><p>ز آن شکر روی اگر بگردانی</p><p>اگر نباتی بدانک بدخویی</p><p>ور تو دیوی و رو بدو آری</p><p>الله الله چه خوب مه رویی</p><p>دلم از جا رود چو گویم او</p><p>می‌برد جان و دل زهی اویی</p><p>هین ز خوهای او یکی بشنو</p><p>گاه شیری کند گه آهویی</p><p>در ره او نماند پای مرا</p><p>زانوم را نماند زانویی</p><p>جز به چوگان او مغلطان سر</p><p>گر به میدان او یکی گویی</p><p>هین خمش کن در این حدیث بازمپیچ</p><p>آسمان وار اگر یکی تویی</p><h2><a id="poem-5787" href="https://ganjoor.net/moulavi/shams/ghazalsh/sh3163">غزل شمارهٔ ۳۱۶۳</a></h2>
<p>عشق در کفر کرد اظهاری</p><p>بست ایمان ز ترس زناری</p><p>بانگ زنهار از جهان برخاست</p><p>هیچ کس را نداد زنهاری</p><p>هیچ کنجی نبود بی‌خصمی</p><p>هیچ گنجی نبود بی‌ماری</p><p>نی که یوسف خزید در چاهی</p><p>نه محمد گریخت در غاری</p><p>پای ذاالنون کشید در زنجیر</p><p>سر منصور رفت بر داری</p><p>جز به کنج عدم نیاسایی</p><p>در عدم درگریز یک باری</p><p>جهت خرقه‌ای چنین زخمی</p><p>این چنین درد سر ز دستاری</p><p>کفن از خلعت و قبا خوشتر</p><p>گور از این شهر به به بسیاری</p><p>کی بود کز وجود بازرهم</p><p>در عدم درپرم چو طیاری</p><p>کی بود کز قفس برون پرد</p><p>مرغ جانم به سوی گلزاری</p><p>بچشد او غریب چاشت خوری</p><p>بگشاید عجیب منقاری</p><p>چون دل و چشم معده نور خورد</p><p>ز آن که اصل غذا بد انواری</p><p>بل هم احیاء عند ربهم</p><p>بخورد یرزقون در اسراری</p><p>آهوی مشک ناف من برهد</p><p>ناگه از دام چرخ مکاری</p><p>جان بر جان‌های پاک رود</p><p>در جهانی که نیست بی‌کاری</p><p>مشت گندم که اندر این دامست</p><p>هست آن را مدد ز انباری</p><p>باغ دنیا که تازه می‌گردد</p><p>آخر آبش بود ز جوباری</p><p>خاکیان را کی هوش می‌بخشد</p><p>پادشاه قدیم و جباری</p><p>گر نکردی نثار دانش و هوش</p><p>کی بدی در زمانه هشیاری</p><p>خاک خفته نداشت بیداری</p><p>شاه کردش ز لطف بیداری</p><p>خون و سرگین نداشت زیبایی</p><p>پرده‌اش داد حسن ستاری</p><p>جانب خرمن کرم بگریز</p><p>هین قناعت مکن به ایثاری</p><p>جامه از اطلسی بساز که هست</p><p>بر سر عقل از او کله واری</p><p>این کله را بده سری بستان</p><p>کان سرت دارد از کله عاری</p><p>ای دل من به برج شمس گریز</p><p>زو قناعت مکن به دیداری</p><p>شمس تبریز کز شعاع ویست</p><p>شمس همراه چرخ دواری</p><h2><a id="poem-5788" href="https://ganjoor.net/moulavi/shams/ghazalsh/sh3164">غزل شمارهٔ ۳۱۶۴</a></h2>
<p>مست و خوشی باده کجا خورده‌ای؟</p><p>این مه نو چیست که آورده‌ای؟</p><p>ساغر شاهانه گرفتی به کف</p><p>گلشکر نادره پرورده‌ای</p><p>پردهٔ ناموس کی خواهی درید؟</p><p>کآفت عقل و ادب و پرده‌ای</p><p>می‌شکفد از نظرت باغ دل</p><p>ای که بهار دل افسرده‌ای</p><p>آتش در ملک سلیمان زدی</p><p>ای که تو موری بنیازرده‌ای</p><p>در سفر ای شاه سبک روح من</p><p>زیر قدم چشم و دل اسپرده‌ای</p><p>دارد خوبی و کشی بی‌شمار</p><p>روی کسی کش بک اشمرده‌ای</p><p>بنده کن هر دل آزاده‌ای</p><p>زنده کن هر بدن مرده‌ای</p><p>می‌کندت لابه و دریوزه جان</p><p>جان ببر آنجا که دلم برده‌ای</p><p>جان دو صد قرن در انگشت تست</p><p>چونت بگویم؟! که توده مرده‌ای</p><p>بس کن تا مطرب و ساقی شود</p><p>آنکه می از باغ وی افشرده‌ای</p><h2><a id="poem-5789" href="https://ganjoor.net/moulavi/shams/ghazalsh/sh3165">غزل شمارهٔ ۳۱۶۵</a></h2>
<p>جان و جهان! دوش کجا بوده‌ای</p><p>نی غلطم، در دل ما بوده‌ای</p><p>دوش ز هجر تو جفا دیده‌ام</p><p>ای که تو سلطان وفا بوده‌ای</p><p>آه که من دوش چه سان بوده‌ام!</p><p>آه که تو دوش کرا بوده‌ای!</p><p>رشک برم کاش قبا بودمی</p><p>چونک در آغوش قبا بوده‌ای</p><p>زهره ندارم که بگویم ترا</p><p>« بی من بیچاره چرا بوده‌ای؟! »</p><p>یار سبک روح! به وقت گریز</p><p>تیزتر از باد صبا بوده‌ای</p><p>بی‌تو مرا رنج و بلا بند کرد</p><p>باش که تو بنده بلا بوده‌ای</p><p>رنگ رخ خوب تو آخر گواست</p><p>در حرم لطف خدا بوده‌ای</p><p>رنگ تو داری، که زرنگ جهان</p><p>پاکی، و همرنگ بقا بوده‌ای</p><p>آینهٔ رنگ تو عکس کسیست</p><p>تو ز همه رنگ جدا بوده‌ای</p><h2><a id="poem-5790" href="https://ganjoor.net/moulavi/shams/ghazalsh/sh3166">غزل شمارهٔ ۳۱۶۶</a></h2>
<p>ای دل سرمست، کجا می‌پری؟</p><p>بزم تو کو؟ باده کجا می‌خوری؟</p><p>مایهٔ هر نقش و ترا نقش نی</p><p>دایهٔ هر جان و تو از جان بری</p><p>صد مثل و نام و لقب گفتمت</p><p>برتری از نام ولقب، برتری</p><p>چونک ترا در دو جهان خانه نیست</p><p>هر نفسی رخت کجا می‌بری؟</p><p>نقد ترا بردم من پیش عقل</p><p>گفتم: « قیمت کنش ای جوهری</p><p>صیر فی نقد معانی توی</p><p>سرمه کش دیدهٔ هر ناظری »</p><p>گفت: « چه دانم ببرش پیش عشق</p><p>عشق بود نقد ترا مشتری</p><p>چون به سر کوچهٔ عشق آمدیم</p><p>دل بشد و من بشدم بر سری</p><h2><a id="poem-5791" href="https://ganjoor.net/moulavi/shams/ghazalsh/sh3167">غزل شمارهٔ ۳۱۶۷</a></h2>
<p>از مه من مست دو صد مشتری</p><p>غمزه او سحر دو صد سامری</p><p>هر نفسی شعله زند دین از او</p><p>سوز نهد در جگر کافری</p><p>آتش دل بر شده تا آسمان</p><p>وز تف او گشته افق احمری</p><p>دوش جمال تو همی‌شد شتاب</p><p>در کف او مشعله آذری</p><p>گفتم هین قصد کی داری بگو</p><p>شیر خدا حمله کجا می‌بری</p><p>ای تو سلیمان به سپاه و لوا</p><p>خاتم تو افسر دیو و پری</p><p>جان و روان سخت روان می‌روی</p><p>سوی من کشته دمی ننگری</p><p>نعره مستان میت نشنوی</p><p>هیچ کسی را به کسی نشمری</p><p>تیز همی‌کرد خیالش نظر</p><p>محو شدم در تف آن ناظری</p><p>نیست شدم نیست از آن شور نیست</p><p>رفت ز من مهتری و کهتری</p><p>مفخر تبریز شهم شمس دین</p><p>شرح دهد حال من ار منکری</p><h2><a id="poem-5792" href="https://ganjoor.net/moulavi/shams/ghazalsh/sh3168">غزل شمارهٔ ۳۱۶۸</a></h2>
<p>یا ملک المغرب والمشرق</p><p>مثلک فی االعالم یخلق</p><p>باده ده ای ساقی هر متقی</p><p>بادهٔ شاهنشهی راوقی</p><p>جان سخن بخش که از تف او</p><p>گردد هر گنگ خرف منطقی</p><p>بر در حیرت، بکش اندیشه را</p><p>حاکم ارواح و شه مطلقی</p><p>جنت حسنت جو تجلی کند</p><p>باغ شود دورخ بر هر شقی</p><p>چون بگریزی نرسد در تو کس</p><p>ور بگریزیم ز تو، سابقی</p><p>ظلمت و نور از تو تحیر درند</p><p>تا تو حقی یا که تو نور حقی</p><p>گشت شب و روز کنون غرق نور</p><p>نیست مهت مغربی و مشرقی</p><p>لابه کنی، باده دهی رایگان</p><p>ساقی دریا صفت مشفقی</p><p>مرده همی‌باید و قلب سلیم</p><p>زیرکی از خواجه بود احمقی</p><p>فکرت اگر راحت جانها بدی</p><p>باده نجستی خرد و موسقی</p><p>فرد چرایی تو ز من؟! اگر منی</p><p>از چه تو عذرایی اگر وامقی؟!</p><p>غنچه صفت چشم ببستی ز گل</p><p>رو، بهمان خار کشی لایقی</p><p>خار کشانند همه، گر شهند</p><p>جز که تو بر گلشن جان عاشقی</p><p>خامش باش و بنگر فتح باب</p><p>چند پی هر سخن مغلقی؟!</p><h2><a id="poem-5793" href="https://ganjoor.net/moulavi/shams/ghazalsh/sh3169">غزل شمارهٔ ۳۱۶۹</a></h2>
<p>گر نه شکار غم دلدارمی</p><p>گردن شیر فلک افشارمی</p><p>دست مرا بست، وگر نی کنون</p><p>من سر تو بهتر ازین خارمی</p><p>گر نبدی رشک رخ چون گلشن</p><p>بلبل هر گلشن و گلزارمی</p><p>گر گل او در نگشادی، چرا</p><p>خار صفت بر سر دیوارمی؟</p><p>نیست یکی کار که او آن نکرد</p><p>ورنه چرا کاهل و بی‌کارمی؟</p><p>عشق طبیبست که رنجور جوست</p><p>ورنه چرا خسته و بیمارمی؟</p><p>کشت خلیل از پی او چار مرغ</p><p>کاش به قربانیش آن چارمی</p><p>تا پی خوردن به شکر خوردنش</p><p>طوطی با صد سر و منقارمی</p><p>وز جهت قوت دگر طوطیان</p><p>چون لب او جمله شکر کارمی</p><p>گر نه دلی داد چو دریا مرا</p><p>چون دگران تند و جگر خوارمی</p><p>در سر من عشق بپیچید سخت</p><p>ورنه چرا بی‌دل و دستارمی؟</p><p>بر لب من دوش ببوسید یار</p><p>ورنه چرا با مزه گفتارمی؟</p><p>بر خط من نقطهٔ دولت نهاد</p><p>ورنه چه گردنده چو پرگارمی؟</p><p>گر نه‌امی پست، که دیدی مرا؟!</p><p>ورنه امی مست بهنجارمی</p><p>چونک ز مستی کژ و مژ می‌روم</p><p>کاش که من بر ره هموارمی</p><p>یا مثل لاله رخان خوشش</p><p>معتزلی بر سر کهسارمی</p><p>بس! که گرین بانگ دهل نیستی</p><p>همچو خیالات در اسرارمی</p><h2><a id="poem-5794" href="https://ganjoor.net/moulavi/shams/ghazalsh/sh3170">غزل شمارهٔ ۳۱۷۰</a></h2>
<p>ای که تو از عالم ما می‌روی</p><p>خوش ز زمین سوی سما می‌روی</p><p>ای قفس اشکسته و جسته ز بند</p><p>پر بگشادی به کجا می‌روی؟</p><p>سر ز کفن بر زن و ما را بگو</p><p>که: « ز وطن خویش چرا می‌روی؟ »</p><p>نی غلطم، عاریه بود این وطن</p><p>سوی وطنگاه بقا می‌روی</p><p>چون ز قضا دعوت و فرمان رسید</p><p>در پی سرهنگ قضا می‌روی</p><p>یا که ز جنات نسیمی رسید</p><p>در پی رضوان رضا می‌روی</p><p>یا ز تجلی جلال قدیم</p><p>مضطرب و بی‌سر و پا می‌روی</p><p>یا ز شعاعات جمال خدا</p><p>مست ملاقات لقا می‌روی</p><p>یا ز بن خم جهان همچو درد</p><p>صاف شدی سوی علا می‌روی</p><p>یا به صفاتی که خموشان کنند</p><p>خامش و مخفی و خفا می‌روی</p><h2><a id="poem-5795" href="https://ganjoor.net/moulavi/shams/ghazalsh/sh3171">غزل شمارهٔ ۳۱۷۱</a></h2>
<p>خشم مرو خواجه! پشیمان شوی</p><p>جمع نشین، ورنه پریشان شوی</p><p>طیره مشو خیره مرو زین چمن</p><p>ورنه چو جغدان سوی ویران شوی</p><p>گر بگریزی ز خراجات شهر</p><p>بارکش غول بیابان شوی</p><p>گر تو ز خورشید حمل سر کشی</p><p>بفسری و برف زمستان شوی</p><p>روی به جنگ آر و به صف شیروار</p><p>ورنه چو گربه تو در انبان شوی</p><p>کم خور ازین پاچهٔ گاو، ای ملک</p><p>سیر چریدی، خر شیطان شوی</p><p>کافر نفست چو زبون تو شد</p><p>گر همه کفری همه ایمان شوی</p><p>روی مکن ترش ز تلخی یار</p><p>تا ز عنایت گل خندان شوی</p><p>دست و دهان را چو بشویی ز حرص</p><p>صاحب و همکاسهٔ سلطان شوی</p><p>ای دل، یک لحظه تو دیوانهٔ</p><p>با دمی خواجهٔ دیوان شوی</p><p>گاه بدزدی، ره ایرن زنی</p><p>گاه روی شحنهٔ توران شوی</p><p>گه ز (سپاهان) و حجاز) و (عراق)</p><p>مطرب آن ماه خراسان شوی</p><p>بوقلمونی چه شود گر چو عقل</p><p>یک صفت و یک دل و یکسان شوی؟</p><p>گر نکنی این همه خاموش باش</p><p>تا به خموشی همگی جان شوی</p><p>روی به شمس الحق تبریز کن</p><p>تا ملک ملک سلیمان شوی</p><h2><a id="poem-5796" href="https://ganjoor.net/moulavi/shams/ghazalsh/sh3172">غزل شمارهٔ ۳۱۷۲</a></h2>
<p>ای که ازین تنگ قفس می‌پری</p><p>رخت به بالای فلک می‌بری</p><p>زندگی تازه ببین بعد ازین</p><p>چند ازین زندگی سرسری؟!</p><p>در هوس مشتریت عمر رفت</p><p>ماه ببین و بره از مشتری</p><p>دلق شپشناک درانداختی</p><p>جان برهنه شده خود خوشتری</p><p>در عوض دلق تن چار میخ</p><p>بافته‌اند از صفتت ششتری</p><p>جامهٔ این جسم، غلامانه بود</p><p>گیر کنون پیرهن مهتری</p><p>مرگ حیاتست و حیاتست مرگ</p><p>عکس نماید نظر کافری</p><p>جملهٔ جانها که ازین تن شدند</p><p>حی و نهانند کنون چون پری</p><p>گشت سوار فرس غیب، جان</p><p>باز رهید از خر و از خرخری</p><p>سوخت درین آخر دنیا دلت</p><p>بهر وجوه جو این لاغری</p><p>پرده چو برخاست اگر این خرت</p><p>گردد زرین، تو درو ننگری</p><p>بر سر دریاست چو کشتی روان</p><p>روح، که بود از تن خود لنگری</p><p>گر چه جدا گشت ز دست و ز پا</p><p>فضل حقش داد پر جعفری</p><p>خانهٔ تن گر شکند، هین منال</p><p>خواجه! یقین دان که به زندان دری</p><p>چونک ز زندان و چه آیی برون</p><p>یوسف مصری و شه و سروری</p><p>چون برهی از چه و از آب شور</p><p>ماهیی و معتکف کوثری</p><p>باقی این را تو بگو، زانک خلق</p><p>از تو کنند ای شه من، باوری</p><h2><a id="poem-5797" href="https://ganjoor.net/moulavi/shams/ghazalsh/sh3173">غزل شمارهٔ ۳۱۷۳</a></h2>
<p>باده ده، ای ساقی هر متقی</p><p>بادهٔ شاهنشهی راوقی</p><p>جام سخن بخش که از تف او</p><p>گردد دیوار سیه منطقی</p><p>بردر و بشکن غم و اندیشه را</p><p>حاکم و سلطان و شه مطلقی</p><p>چون بگریزی نرسد در تو کس</p><p>ور بگریزیم تو خود سابقی</p><p>جنت حسنت چو تجلی کند</p><p>باغ شود دوزخ بر هر شقی</p><p>ظلمت و نور از تو تحیر درند</p><p>تا تو حقی یا که تو نور حقی</p><p>گشت شب و روز ز تو غرق نور</p><p>نیست مهت مغربی و مشرقی</p><p>لابه کنی، باده دهی رایگان</p><p>ساقی دریا صفت مشفقی</p><p>مست قبول آمد قلب و سلیم</p><p>زیرکی اینجاست همه احمقی</p><p>زیرکی ار شرط خوشیها بدی</p><p>باده نجستی خرد و موسقی</p><p>فرد چرایی تو اگر یار کی؟</p><p>از چه تو عذرایی اگر وامقی؟</p><p>غنچه صفت خویش ز گل درکشی</p><p>رو بکش آن خار، بدان لایقی</p><p>خار کشانند، اگر چه شهند</p><p>جز تو که بر گلشن جان عاشقی</p><p>خامش باش و بنگر فتح باب</p><p>چند پی هر سخن مغلقی</p><h2><a id="poem-5798" href="https://ganjoor.net/moulavi/shams/ghazalsh/sh3174">غزل شمارهٔ ۳۱۷۴</a></h2>
<p>صد دل و صد جان بدمی دادمی</p><p>وز جهت دادن جان شادمی</p><p>ور تن من خاک بدی این نفس</p><p>جمله گل و عشق و هوش زادمی</p><p>از جهت کشت غمش آبمی</p><p>وز جهت خرمن او بادمی</p><p>گر ندمیدی غم او در دلم</p><p>چون دگران بی‌دم و فریادمی</p><p>گر نبدی غیرت شیرین من</p><p>فخر دو صد خسرو و فرهادمی</p><p>گر نشکستی دل دربان راز</p><p>قفل جهان همه بگشادمی</p><p>ور همدانم نشدی پای گیر</p><p>همره آن طرفهٔ بغدادمی</p><p>بس که همه سهو و فراموشیم</p><p>گر نبدی یاد تو من یادمی</p><p>بس! که برد سر و پی این زبان</p><p>حسره که من سوسن آزادمی</p><h2><a id="poem-5799" href="https://ganjoor.net/moulavi/shams/ghazalsh/sh3175">غزل شمارهٔ ۳۱۷۵</a></h2>
<p>کار به پیری و جوانیستی</p><p>پیر بمردی و جوان زیستی</p><p>بانگ خر نفست اگر کم شدی</p><p>دعوت عقل تو مسیحیستی</p><p>گر نبدی خندهٔ صبح کذوب</p><p>هیچ دلی زار بنگریستی</p><p>گر بت جان روی نمودی به ما</p><p>جملهٔ ذرات چو ما نیستی</p><p>گر توی تو نفسی کاستی</p><p>همچو تو اندر دو جهان کیستی؟!</p><p>گر نبدی غیرت آن آفتاب</p><p>ذره به ذره همه ساقیستی</p><p>دانه من از کاه جدا کردمی</p><p>گر کفه را هیچ تناهیستی</p><p>مار اگر آب وفا یافتی</p><p>در دل آن بحر چو ماهیستی</p><h2><a id="poem-5800" href="https://ganjoor.net/moulavi/shams/ghazalsh/sh3176">غزل شمارهٔ ۳۱۷۶</a></h2>
<p>کردم با کان گهر آشتی</p><p>کردم با قرص قمر آشتی</p><p>خمرهٔ سرکه ز شکر صلح خواست</p><p>شکر که پذرفت شکر آشتی</p><p>آشتی و جنگ ز جذبهٔ حق است</p><p>نیست زدم، هست ز سر آشتی</p><p>رفت مسیحا به فلک ناگهان</p><p>با ملکان کرد بشر آشتی</p><p>ای فلک لطف، مسیح توم</p><p>گر بکنی بار دگر آشتی</p><p>جذبهٔ او داد عدم را وجود</p><p>کرده بدان پیه نظر آشتی</p><p>شاه مرا میل چو در آشتیست</p><p>کرد در افلاک اثر آشتی</p><p>گشت فلک دایهٔ این خاکدان</p><p>ثور و اسد آمد در آشتی</p><p>صلح درآ، این قدر آخر بدانک</p><p>کرد کنون جبر و قدر آشتی</p><p>بس کن کین صبح مرا، دایمست</p><p>نیست مرا بهر سپر آشتی</p><h2><a id="poem-5801" href="https://ganjoor.net/moulavi/shams/ghazalsh/sh3177">غزل شمارهٔ ۳۱۷۷</a></h2>
<p>آدمیی، آدمیی، آدمی</p><p>بسته دمی، زانک نهٔ آن دمی</p><p>آدمیی را همه در خود بسوز</p><p>آن دمیی باش اگر محرمی</p><p>کم زد آن ماه نو و بدر شد</p><p>تا نزنی کم، نرهی از کمی</p><p>می‌برمی از بد و نیک کسان؟!</p><p>آن همه در تست، ز خود می‌رمی</p><p>حرص خزانست و قناعت بهار</p><p>نیست جهان را ز خزان خرمی</p><p>مغز بری در غم؟! نغزی ببر</p><p>بر اسد و پیل زن ار رستمی</p><p>همچو ملک جانب گردون بپر</p><p>همچو فلک خم ده، اگر می‌خمی</p><h2><a id="poem-5802" href="https://ganjoor.net/moulavi/shams/ghazalsh/sh3178">غزل شمارهٔ ۳۱۷۸</a></h2>
<p>در دل من پردهٔ نو می‌زنی</p><p>ای دل و ای دیده و ای روشنی</p><p>پرده توی وز پس پرده توی</p><p>هر نفسی شکل دگر می‌کنی</p><p>پرده چنان زن که بهر زخمهٔ</p><p>پردهٔ غفلت ز نظر برکنی</p><p>شب منم و خلوت و قندیل جان</p><p>خیره که تو آتشی یا روغنی</p><p>بی‌من و تو، هر دو توی، هر دو من</p><p>جان منی، آن منی، یا منی</p><p>نکتهٔ چون جان شنوم من ز چنگ</p><p>تنتن تنتن، که تو یعنی تنی</p><p>گر تنم و گر دلم و گر روان</p><p>شاد بدانم که توم می‌تنی</p><p>از تو چرا تازه نباشم؟! که تو</p><p>تازگی سرو و گل و سوسنی</p><p>از تو چرا نور نگیرم؟! که تو</p><p>تابش هر خانه و هر روزنی</p><p>از تو چرا زور نیابم؟! که تو</p><p>قوت هر صخره و هر آهنی</p><h2><a id="poem-5803" href="https://ganjoor.net/moulavi/shams/ghazalsh/sh3179">غزل شمارهٔ ۳۱۷۹</a></h2>
<p>این طریق دارهم یا سندی و سیدی</p><p>اهد الی وصالهم، ذبت من‌التباعد</p><p>ای که به قصد نیمشب بسته نقاب آمدی</p><p>آن همه حسن و نیکوی نست مناسب بدی</p><p>یافئتی فدیتکم فی امل اتیتکم</p><p>قد قطعت وسایلی حیلة قول حاسد</p><p>جان شهان و حاجبان! چشم و چراغ طالبان</p><p>بی‌تو ز جان و جا شدم، تو ز برم کجا شدی؟</p><p>یا ملک الا یا من، یا شرف الاماکن</p><p>جتک کی تعیذنی، سطوة کل معتدی</p><p>یار سرور و دولتم، خواجهٔ هر سعادتم</p><p>لیک تو با همه جفا خوشتر ازین همه بدی</p><p>رحمتکم محیطة، رافتکم بسیطة</p><p>سادتنا، تقبلو توبة کل عابد</p><p>مست میی نمی‌شوم، جز ز شراب اولین</p><p>ده قدحی، چه کم شود از خم فضل ایزدی؟</p><p>طلعتکم بدورنا، بهجتنا و نورنا</p><p>ظل خیال طیفکم دولة کل ماجد</p><p>ای دل خسته هان و هان، تا نرمی ز سرخوشان</p><p>پا نکشی ز عاشقان، ورنه جهود و مرتدی</p><p>قبلتنا خیالهم لذتنا دلالهم</p><p>یا سندی، جمالهم فتنة کل زاهد</p><p>قدر وصالشان بدان یاد کن، آنک پیش ازین</p><p>همچو زنان تعزیت بر سر و رو همی زدی</p><p>خادعنی و غرنی، هیجنی و جرنی</p><p>نور هلال وصلکم من افق مشید</p><p>ای دل مست جست‌وجو، صورت عشق را بگو</p><p>«بر دو جهان خروج کن، هرچه کنی میدی »</p><h2><a id="poem-5804" href="https://ganjoor.net/moulavi/shams/ghazalsh/sh3180">غزل شمارهٔ ۳۱۸۰</a></h2>
<p>اخلائی! اخلائی! صفونی عند مولایی</p><p>و قولوا ان ادوایی قد استولت لافنایی</p><p>اخلایی اخلایی، مرا جانیست سودایی</p><p>چو طوفان بر سرم بارد، غم و سودا ز بالایی</p><p>و قولوا: « ایها المولی، الا یا نظرةالدنیا</p><p>فجدلی نظرة احیا، اذا ما شت ابقایی</p><p>اخلایی اخلایی،بشویید از دل من دست</p><p>کزین اندیشه دادم دل به دست موج دریایی</p><p>یقول العشق لی یا هو فصیحا فاتحا فاه</p><p>فمالم تأت لقیاه متی تفرح بلقایی؟!</p><p>اخلایی اخلایی، خبر آن کارفرما را</p><p>که سخت از کار رفتم من، مرا کاری بفرمایی</p><p>فجد بالروح یا ساقی، و رو منه اشواقی</p><p>ولا تبق لنا باقی، سوی تصویر مولایی</p><p>اخلایی اخلایی، امانت دست من گیرید</p><p>که مستم، ره نمی‌دانم، بدان معشوق زیبایی</p><p>فجد بالراح لی شکرا، ولا تبق لنا فکرا</p><p>فها ان لم تکن صرفا، فما زجه ببلوایی</p><p>اخلایی اخلایی، به کوی او سپاریدم</p><p>بران خاکم بخسبانید کن سرمه‌ست و بینایی</p><p>الا یا ساقی الواهب، ادر من خمرة الراهب</p><p>فلا ندری من‌الذاهب، ولا ندری من‌الجایی</p><p>اخلایی اخلایی خبر جان را که می‌دانم</p><p>که تو بر راه اندیشه حریفان را همی پایی</p><p>مغانی الروح! غنوالی، وبالاوتار طنوالی</p><p>و بالالحان حنوالی غنا کم صفو مغنایی</p><p>اخلایی اخلایی، که هر روزی یکی شوری</p><p>به کوی لولیان افتد، ازان لولی سرنایی</p><p>و تبریزا صفوالیها، و شمس‌الدین تالیها</p><p>فهو مولی موالیها، و مولا کل علیایی</p><p>اخلایی اخلایی، زبان پارسی می‌گو</p><p>که نبود شرط در حلقه، شکر خوردن به تنهایی</p><h2><a id="poem-5805" href="https://ganjoor.net/moulavi/shams/ghazalsh/sh3181">غزل شمارهٔ ۳۱۸۱</a></h2>
<p>ما انصف ندمانی، لو انکر ادمانی</p><p>فالقهوة من شرطی، لاالتوبة من شانی</p><p>ریحان به سفال اندر بسیار بود دانی</p><p>آن جام سفالین کو؟ وان راوق ریحانی</p><p>لو تمزجها بالدم، من ادمع اجفانی</p><p>یزداد لها صبغ فی احمر القانی</p><p>صفهای پری رویان، در بزم سلیمانی</p><p>با نغمهٔ داودی، مرغ خوش الحانی</p><p>یا یوسف عللنی، لو لامک اخوانی</p><p>کم من علل یشفی، من علة احزانی</p><p>شو گوش خرد برکش، چون طفل دبستانی</p><p>تا پیر مغان بینی در بلبله گردانی</p><p>اقبلت علی وصلی، راحلت لهجرانی</p><p>این القدم الاول؟ این‌النظر الثانی</p><h2><a id="poem-5806" href="https://ganjoor.net/moulavi/shams/ghazalsh/sh3182">غزل شمارهٔ ۳۱۸۲</a></h2>
<p>بغداد همانست که دیدی و شنیدی</p><p>رو دلبر نوجوی، چو دربند قدیدی؟!</p><p>زین دیک جهان یک دو سه کفگیر بخوردی</p><p>باقی، همه دیک آن مزه دارد که چشیدی</p><p>الله مراد لی والله مریدی</p><p>فرقت علی الله عتیقی و جدیدی</p><p>من فرش شدم زیر قدمهای قضاهاش</p><p>خود را نکشد فرش ز پاکی و پلیدی</p><p>لا خیر ولا میر، سوی الله تعالی</p><p>فالغیبة عنه نفسا غیر سدید</p><p>از راحت و دردش نکشم خویش، و ندزدم</p><p>قفلی دهدم حکم حق، و گاه کلیدی</p><p>لا ارفع عنه بصری طرفة عین</p><p>لا امنع عن رب ظریقی و تلیدی</p><p>مرا هو العین و بالعین تطری</p><p>روحی، و عمادی، و عتادی، و عتیدی</p><p>رو خویش درانداز چو گوی، ارچه زنندت</p><p>شه را تو به میدان نه که بازیچهٔ عیدی؟!</p><p>این خلق چو چوگان و، زننده ملک و بس</p><p>فاعل همه او دان، به قریبی و بعیدی</p><p>از ناز برون آی، کزین ناز به ارزی</p><p>تو روشنی چشم حسینی، نه یزیدی</p><p>صالحت و بایعت مع‌العشق علی ان</p><p>یاتینی محیاه نصیری و شهیدی</p><p>لا اقسم بالوعد و بالصادق فیه</p><p>ان قد ملاء العشق مرادی بمریدی</p><p>هرجای که خشکیست درین بحر در آرید</p><p>تا تر شود و تازه و غرقاب مجیدی</p><p>الغصة والصحو جزاء لشحیح</p><p>والقهوة والسکر وفاق لسعید</p><p>العزةلله تعالی، فتعالوا</p><p>فالعز من الله نثار لعبید</p><p>یا خامد یا جامد یا منکر سکری</p><p>یا قایم فی‌الصورة، یا شر حسیدی</p><p>ارواح درین گلشن چون سرو روانند</p><p>تو همچو بنفشه به جوانی چه خمیدی؟!</p><p>لا حول ولا قوة الا بملیک</p><p>یجعلک ملیکا وسنا کل ولید</p><p>ای آهوی خوش ناف بران ناف عبر، باف</p><p>کز سوسن و از سنبل آن پار چریدی</p><h2><a id="poem-5807" href="https://ganjoor.net/moulavi/shams/ghazalsh/sh3183">غزل شمارهٔ ۳۱۸۳</a></h2>
<p>ای جان، چندان خوبی، نوباوهٔ یعقوبی</p><p>خرخاشی، آشوبی، جانها را مطلوبی</p><p>جان جان مایی، معنی اسمایی</p><p>هستی اشیایی سر فتنهٔ غوغایی</p><p>چون جامی در خوردم، برخیزم، برگردم</p><p>از شاخ آن وردم، گر سرخم، گر زردم</p><p>یا مولی یا مولی، اخبرنی عن لیلی</p><p>لا ترجه لاترجه فاللیل ذا حبلی</p><p>مولانا مولانا قد صرنا حیرانا</p><p>غفرانا غفرانا، سبحانا سبحانا</p><h2><a id="poem-5808" href="https://ganjoor.net/moulavi/shams/ghazalsh/sh3184">غزل شمارهٔ ۳۱۸۴</a></h2>
<p>کسی کو را بود خلق خدایی</p><p>ازو یابند جانهای بقایی</p><p>به روزی پنج نوبت بر در او</p><p>همی کوبند کوس کبریایی</p><p>اگر افتد بدین سو بانگ آن کوس</p><p>بیابند جملگان از خود رهایی</p><p>زمین خود کی تواند بند کردن</p><p>هر آنکس را که روحش شد سمایی؟!</p><p>عنایت چون ز یزدان برتو باشد</p><p>چه غم گر تو به طاعت کمتر آیی؟!</p><p>در آن منزل چه طاعت پای دارد؟!</p><p>که جان بخشت کند از دلربایی</p><p>به جای راستی و صدق گیرند</p><p>خیانتها که کردی یا دغایی</p><p>اگر تو از دل و جان دوستداری</p><p>کسی کو گوهرش نبود بهایی</p><p>خداوند خداوندان اسرار</p><p>همایان را همی بخشد همایی</p><p>ترا گردید رویش رزق باشد</p><p>به صد لابه بهشت اندر نیایی</p><p>قرار جان شمس‌الدین تبریز</p><p>که جانم را مباد از وی جدایی</p><p>جدایی تن مرا خود بند کردست</p><p>هم از وی چشم می‌دارم رهایی</p><p>که دست جان او چندان درازست</p><p>که عقل کل کند یاوه کیایی</p><p>هزاران شکر ایزد را که جانم</p><p>به عشق چشم او دارد روایی</p><p>فحمدا ثم حمدا ثم حمدا</p><p>بما اروانی خلاق السماء</p><p>من‌النور الممدد کل نور</p><p>من‌الکنز المکنز فی الخفاء</p><p>وآتاهم من‌الاسرار فضلا</p><p>و نجاهم بها کل البلاء</p><p>و احیاهم بروح عاشقی</p><p>طلیق من هجومات الوباء</p><p>طلب منی بشیرالوصل یوما</p><p>قباء الروح انزعت قبایی</p><p>لقیت من فضایلهم مرادا</p><p>و اوصافا تجلت بالبهاء</p><p>وجاد الصدر شمس‌الدین یوما</p><p>حیوتیا دوامیا جزایی</p><p>رایت البخت یسجدنی اذاما</p><p>تکرم سیدی بالالبهاء</p><p>وآتانی علامته بعشق</p><p>دوام سرمدی فی بقایی</p><p>علمت بابتداء حال عشقی</p><p>تمامة دولة فی الانتهاء</p><p>فلا اخلالة ظلا علینا</p><p>فذاک جمیع طمعی وارنجایی</p><p>فحاشا بل عنایته بحور</p><p>غریق منه بغیی وابتغائی</p><p>معانی روحنا ماء زلال</p><p>و بالا لفاظ ما زج بالدماء</p><h2><a id="poem-5809" href="https://ganjoor.net/moulavi/shams/ghazalsh/sh3185">غزل شمارهٔ ۳۱۸۵</a></h2>
<p>عزیزی و کریم و لطف داری</p><p>ولیکن دور شو، چون هوشیاری</p><p>نشاید عاشقان را یار هشیار</p><p>ز هشیاران نیاید هیچ یاری</p><p>مرا یکدم چو ساقی کم دهد می</p><p>بگیرم دامن او را به زاری</p><p>صراحی‌وار خون گریم به پیشش</p><p>بجوشم همچو می در بی‌قراری</p><p>که از اندیشه بیزارم، بده می</p><p>مرا تا کی به اندیشه سپاری؟!</p><p>چه حیله سازم ای ساقی؟! چه حیله؟!</p><p>که حیله آفرین و حیله‌کاری</p><p>به حجت هر دمم بیرون فرستی</p><p>که بس باغیرتی و تنگ باری</p><p>برون و اندرون و جام و می نیست</p><p>ولیکن در سخن اینست جاری</p><p>قفی یا ناقتی هذا مناخ</p><p>ولا تسرین من هذاالدیار</p><p>فدیت‌العشق ما احلی هواه</p><p>تقطع فی هواه اختیاری</p><p>فلا تشغلنی یا ساقی بلهو</p><p>واسکرنی بکاسات کبار</p><p>ایا بدرالتمام اطلع علینا</p><p>بحق العشق اسمع، لاتمار</p><p>وخلصنی من‌الدنیا واسکر</p><p>فلا ادری یمینی من یساری</p><h2><a id="poem-5810" href="https://ganjoor.net/moulavi/shams/ghazalsh/sh3186">غزل شمارهٔ ۳۱۸۶</a></h2>
<p>بگو ای تازه رو، کم کن ملولی</p><p>که تو رو تازه از اصل اصولی</p><p>خیالی گول گیری گر بیاید</p><p>چنین داند که تو مغرور و گولی</p><p>به زخم سیلیش از دل برون کن</p><p>که تا عبرت بگیرد هر فصولی</p><p>خیال بد رسول دیو باشد</p><p>تو او را توبهٔ ده از رسولی</p><p>خیالی در تو آویزد، بیفتی</p><p>ترا وهمی پژولاند، پژولی</p><p>خیالی هست چون خورشید روشن</p><p>خیالی چون شب تاریک لولی</p><p>اگر مردانه گوش او بمالی</p><p>ترا کافر کند وهم حلولی</p><p>برای تو مهان در انتظارند</p><p>سبکتر رو، چرا در مول مولی؟</p><p>خیالات اتتکم کالخیول</p><p>فدسوها ثقاتی! فی‌السقول</p><p>خیالات مضلات کذاب</p><p>لحاها الله ربی بالافول</p><p>فطوبی للذی یعلو علاه</p><p>و یقطع عرقها قبل‌الحصول</p><p>الهی قدیمی علی</p><p>صفی‌القلب من غش‌الغلول</p><p>علی‌الله بیان ما نظمنا</p><p>مفاعیلن مفاعیلن فعولی</p><h2><a id="poem-5811" href="https://ganjoor.net/moulavi/shams/ghazalsh/sh3187">غزل شمارهٔ ۳۱۸۷</a></h2>
<p>اتی‌النیروز مسرورالجنان</p><p>یحاکی لطفه لطف‌الجنان</p><p>بهار از پردهٔ غم جست بیرون</p><p>به کف بر، جامهای شادمانی</p><p>سقوا من نهره روض‌الامالی</p><p>خذوا من خمره کاس‌الامانی</p><p>هوا شد معتدل، هنگام آنست</p><p>که می سوری خوری و کام رانی</p><p>فللاشجار اصناف المعالی</p><p>وللانوار انواع‌المعانی</p><p>درین دفتر بسی رمزست موزون</p><p>چه باشد گر تو زین رمزی بدانی؟</p><p>لئن ضیعت عمرا قبل هذا</p><p>تدارک ما مضی فی‌ذاالزمان</p><p>مران از گوش صوت ارغنون</p><p>مده از دست جام ارغوانی</p><p>لتغدوا روحک فی کل یوم</p><p>باصوات المثالث والمسانی</p><p>ازین خوشتر بهاری، دیر یابی</p><p>فرو مگذار این را تا توانی</p><h2><a id="poem-5812" href="https://ganjoor.net/moulavi/shams/ghazalsh/sh3188">غزل شمارهٔ ۳۱۸۸</a></h2>
<p>ادر کاسی و دعنی عن فنونی</p><p>جننت فلا تحدث من جنونی</p><p>نه چون ماندست ما را، نی چگونه</p><p>ندانم تو دلاراما که چونی</p><p>رایت الناس للدنیا زبونا</p><p>و ذقت العشق فالدنیا زبونی</p><p>مترس از خصم و تو فارغ همی باش</p><p>که عاشق هست آن بحر فزونی</p><p>فما للخلق یا صاحی ظهوری</p><p>و ما للخلق یا صاحی کنونی</p><p>اگر عشقم درون آرام گیرد</p><p>کجا بیندم این خلق برونی</p><p>و مادام الهوی تغلی فؤادی</p><p>فلا تطمع قراری اوسکونی</p><p>ایا نفس ملامت گر، خمش کن</p><p>که هم تو در ضلالت رهنمونی</p><p>ضلال العشق یا صاحی حلالی</p><p>خراب العشق یا صاحی حصونی</p><p>زهی کشتی شاهانه که عشق است</p><p>که رانندش درین دریایی خونی</p><p>فتبریز و شمس‌الدین قصدی</p><p>انادیهم، خدونی اوصلونی</p><h2><a id="poem-5813" href="https://ganjoor.net/moulavi/shams/ghazalsh/sh3189">غزل شمارهٔ ۳۱۸۹</a></h2>
<p>یا ساقی اسقنی براح</p><p>عجل فقد استضا صباحی</p><p>واستنور جملة النواحی</p><p>یا معتمدی و یا شفایی</p><p>یا ساقیتی و نور عینی</p><p>یا راحة مهجتی وزینی</p><p>یا بدر اما تقل من این؟</p><p>یا معتمدی و یا شفایی</p><p>چون از رخ او نظر ربودی</p><p>هر لحظه که با خودی جهودی</p><p>بی‌آتش عشق دانک دودی</p><p>یا معتمدی و یا شفایی</p><p>قد جء قلندر مباحی</p><p>یا ساقی اقبلی براح</p><p>وأسقیه کذا الی‌الصباح</p><p>یا معتمدی و یا شفایی</p><p>زان روی که جان و جان فزایی</p><p>از یک نظری تو دلربایی</p><p>حقست ترا که بی‌وفایی</p><p>یا معتمدی و یا شفایی</p><p>سر دست بر آن قرار بودن</p><p>با فصل خزان بهار بودن</p><p>با یار رمیده یار بودن</p><p>یا معتمدی و یا شفایی</p><p>زان رو که ز هر خسیم خسته</p><p>اسرار تو ای مه خجسته</p><p>گوییم ولیک بسته بسته</p><p>یا معتمدی و یا شفایی</p><p>در عشق درآمدی بچستی</p><p>وانگاه تو لوح ما بشستی</p><p>بستیم و تو بسته را شکستی</p><p>یا معتمدی و یا شفایی</p><p>زین آتش در هزار داغیم</p><p>وز داغ چو صد هزار باغیم</p><p>وز ذوق تو چشم وهم چراغیم</p><p>یا معتمدی و یا شفایی</p><p>گویند که: « در جفاست، اسرار »</p><p>باور کردم ز عشق آن یار</p><p>نی نی، نه حد جفاست این کار</p><p>یا معتمدی و یا شفایی</p><p>ای دل تو به عشق چند جوشی؟!</p><p>تا کی تو ز عاشقی خروشی؟!</p><p>در عشق خوش است هم خموشی</p><p>یا معتمدی و یا شفایی</p><p>ای نقش خیال شهرهٔاری</p><p>از دیدهٔ ما مرو تو، باری</p><p>ای از رخ دوست یادگاری</p><p>یا معتمدی و یا شفایی</p><p>ای باغ بمانده از بهاری</p><p>گل رفت و بمانده سبزه‌زاری</p><p>می‌کن تو به صبر، دار داری</p><p>یا معتمدی و یا شفایی</p><p>من بند تو یار می‌گزینم</p><p>لیک از تبریز شمس دینم</p><p>در آتش عاشقی چنینم</p><p>یا معتمدی و یا شفایی</p><h2><a id="poem-5814" href="https://ganjoor.net/moulavi/shams/ghazalsh/sh3190">غزل شمارهٔ ۳۱۹۰</a></h2>
<p>سلب‌العشق فادی، حصل‌الیوم مرادی</p><p>بزن ای مطرب عارف، که زهی دولت و شادی</p><p>اذن‌العشق تعالوا، لتذوقوا و تنالوا</p><p>هله ای مژده شیرین، چه نسیمی و چه بادی!</p><p>کتب‌الروح سراحی الکاس صیاحی</p><p>ز تو اندر دورانم، که ره دور گشادی</p><p>لخلیلی دورانی، لحبیبی سیرانی</p><p>چو جهت نیست خدا را، چه روم سوی بوادی؟!</p><p>نه که بر کعبهٔ اعظم دورانست و طوافی؟</p><p>دورانی و طوافی لک، یا اهل ودادی</p><p>فتح‌العشق رواقا فاجیبوه سباقا</p><p>هله در گلشن جان رو، چو مریدی و مرادی</p><p>لتری فیه خمورا، و نشاطا و سرورا</p><p>که چنان عیش ندیدی تو از آن روز که زادی</p><p>انا قصرت کلامی، فتفضل بتمامی</p><p>بگشا شرح محبت هله بر رغم اعادی</p><h2><a id="poem-5815" href="https://ganjoor.net/moulavi/shams/ghazalsh/sh3191">غزل شمارهٔ ۳۱۹۱</a></h2>
<p>کالی تیشی آینوسؤای افندی چلبی</p><p>نیمشب بر بام مایی، تا کرا می‌طلبی</p><p>گه سیه‌پوش و عصایی، که منم کالویروس</p><p>گه عمامه و نیزه در کف که غریبم عربی</p><p>چون عرب گردی، بگویی «فاعلاتن فلاعات</p><p>ابصرالدنیا جمیعا فی قمیصی تختبی</p><p>علت اولی نمودی خویش را با فلسفی</p><p>چه زیان دارد ترا؟! تو یاربی و یاربی</p><p>گر چنینی، گر چنانی، جان مایی جان جان</p><p>هر زبان خواهی بفرما، خسروا، شیرین لبی</p><p>ارتمی اغاپسودی کایکا پراترا</p><p>نور حقی یا تو حقی، یا فرشته یا نبی</p><p>با نه اینی و نه آنی، صورت عشقی و بس</p><p>با کدامین لشکری و در کدامین موکبی؟</p><p>چون غم دل می‌خورم، یا رحم بر دل می‌برم</p><p>کای دل مسکین، چرا اندر چنین تاب و تبی؟!</p><p>دل همی گوید « برو من از کجا، تو از کجا!</p><p>من دلم تو قالبی رو، رو، همی کن قالبی</p><p>پوست‌ها را رنگ‌ها و مغزها را ذوق‌ها</p><p>پوست‌ها با مغزها خود کی کند هم مذهبی؟! »</p><p>کالی میراسس نزیتن بوستن کالاستن</p><p>شب شما را روز گشت و نیست شب‌ها را شبی</p><p>من خمش کردم، فسونم، بی‌زبان تعلیم ده</p><p>ای ز تو لرزان و ترسان مشرقی و مغربی</p><p>شمس تبریزی، برآ چون آفتاب از شرق جان</p><p>تا گشایند از میان زنار کفر و معجبی</p><h2><a id="poem-5816" href="https://ganjoor.net/moulavi/shams/ghazalsh/sh3192">غزل شمارهٔ ۳۱۹۲</a></h2>
<p>لا یغرنک سد هوس عن رایی</p><p>کم قصور هدمت من عوج الارآء</p><p>اشتهی انصح لکن لسانی قفلت</p><p>اننی انصح بالصمت علی الاخفاء</p><p>این همه ترس و نفاق و دودلی باری چیست</p><p>نه که در سایه و در دولت این مولایی؟!</p><p>بیم ازان می‌کندت، تا برود بیم از تو</p><p>یار ازان می‌گزدت، تا همه شکرخایی</p><p>شمس تبریز شمعیست که غایب گردد</p><p>شب چو شد روز چرا منتظر فردایی؟!</p><h2><a id="poem-5817" href="https://ganjoor.net/moulavi/shams/ghazalsh/sh3193">غزل شمارهٔ ۳۱۹۳</a></h2>
<p>غدرالعشق فزلت قدمی</p><p>مزج‌الفرقة دمعی بدمی</p><p>و حنی‌القلب بما اورثنی</p><p>ندما فی ندم فی ندم</p><p>کرة الحجب وجودی و نی</p><p>اسفا لیت وجودی عدمی</p><p>و سقی‌الصب و قد اسکرنی</p><p>شرب القلب و ماذاق فمی</p><p>ای صنم لطف ترا می‌دانم</p><p>نیم ای دوست، بدان حد عجمی</p><p>ز لطیفی تو، گر شکر ترا</p><p>بدل اندیشم، ترسم برمی</p><p>من کی باشم؟! که تو بر تخت جمال</p><p>حسرت شاه و سپاه و حشمی</p><p>منه انگشت تو بر حرف کژم</p><p>من اگر حرف کژم تو قلمی</p><p>سبق‌الجود وجودی قدما</p><p>منک، یا انت ولی‌النعم</p><p>به حق جود وجودت که مبر</p><p>ز من بی‌دل و هذا قسمی</p><p>لا تبح قتلی بالصد وصل</p><p>و اجرنی، انا صید الحرم</p><h2><a id="poem-5818" href="https://ganjoor.net/moulavi/shams/ghazalsh/sh3194">غزل شمارهٔ ۳۱۹۴</a></h2>
<p>وقتت خوش ای حبیبی، بشنو بحق یاری</p><p>ارحم حنین قلبی لا تسع فی ضراری</p><p>دل را مکن چو خاره، مگزین ز ما کناره</p><p>یا منیة الفاد، دار ولا تمار</p><p>ساقی خاص روحی، در ده می صبوحی</p><p>اللیل قد تولی و البدر فی‌التواری</p><p>ای برده هوش ما را، یار آر دوش ما را</p><p>اسقیتنا کسا صرفا علی‌الخمار</p><p>مار را خراب کردی، غرق شراب کردی</p><p>حتی بدا و افشا، ما کان فی سراری</p><p>سلطان خیل مایی، لیلی لیل مایی</p><p>یا لدةاللیالی، یا بهجةالنهار</p><p>ای سر طور سینا وی نور چشم بینا</p><p>انت‌الکبیر فینا، فارحم علی‌اصغار</p><p>هین نوبت جنون شد، مستی ما فزون شد</p><p>یا مسکرالعقول، یا هادم‌الوقار</p><p>شاه سخن‌ور آمد، موج سخن درآمد</p><p>نحن‌الصدا نصدی، والله خیر قاری</p><h2><a id="poem-5819" href="https://ganjoor.net/moulavi/shams/ghazalsh/sh3195">غزل شمارهٔ ۳۱۹۵</a></h2>
<p>درهم شکن چو شیشه خود را، چو مست جامی</p><p>بد نام عشق جان شو، اینست نیکنامی</p><p>پرذوق، چون صراحی بنشین، اگر نشینی</p><p>کن کالقدح مذیقا للقوم فی‌القیام</p><p>عقل تو پای‌بندی، عشق تو سربلندی</p><p>العقل فی‌الملام والعشق فی‌المدام</p><p>الدیک فی صیاح، واللیل فی انهزام</p><p>والصبح قد تبدی فی مهجةالضلام</p><p>معشوق غیر ما، نی، جز که خون ما، نی</p><p>هم جان کند رئیسی، هم جان کند غلامی</p><p>دل را کباب کردی، خون را شراب کردی</p><p>یا من فداک روحی یا سیدالانام</p><p>ز اندیشه شو پیاده، تا بر خوری ز باده</p><p>من راوق قدیم، مستکمل‌القوام</p><p>مستفعلن فعولن، آتش مکن مجوشان</p><p>زیرا کمال آمد، دیگر نماند خامی</p><p>می‌گو تو هرچه خواهی، فرمان‌روا و شاهی</p><p>سلمت یا عزیزی، یا صاحب‌السلام</p><p>باده چو با خیزان، چون پشه غم‌گریزان</p><p>لا تعذلوا السکارا افدیکم کرامی</p><p>تبریز شاد بادا، ز اشرق شمس دینم</p><p>فالشمس حیث تجری للمشرقین حامی</p><h2><a id="poem-5820" href="https://ganjoor.net/moulavi/shams/ghazalsh/sh3196">غزل شمارهٔ ۳۱۹۶</a></h2>
<p>بار منست او بچه نغزی، خواجه اگرچه همه مغزی</p><p>چون گذری بر سر کویش، پای نکو نه که نلغزی</p><p>حدثنی صاحب قلبی، طهرلی جلدة کلبی</p><p>اضحکنی نور فادی، اسکرنی شربة ربی</p><p>وز در بسته چو برنجی، شیوه کنی زود بقنجی؟!</p><p>شیوه مکن، قنج رها کن، پست کن آن سر، که بگنجی</p><p>طاب لحبی حرکاتی، صار خساری برکاتی</p><p>انت حیاتی و تعدی، طال حیاتی بحیاتی</p><p>جان دل تو، دل جانی، قبلهٔ نظاره کنانی</p><p>چونک شود خیره نظرشان، از ره دلشان بکشانی</p><p>عمرک یا عمر و تولی، زادک یا زید تجلی</p><p>کم تنم‌اللیل؟! تنبه! قد ظهرالصبح، تجلی</p><p>خانهٔ دل را دو دری کن، جانب جان راه‌بری کن</p><p>طالب دریای حیاتی، سنگ دلا، رو گهری کن</p><p>یا سندی انت جمالی ، انت دلیلی ودلالی</p><p>کیف تجوز و ترجی، تعرض عنی لملالی</p><p>جان و روان خیز روان کن، با شه شاهان سیران کن</p><p>هیچ بطی جوید کشتی؟! جان شدهٔ ترک مکان کن</p><p>قد طلع‌البدر علینا، قد وصل‌الوصل الینا</p><p>یا فئتی وافق بدر فیه نذرنا والینا</p><p>ای طربستان، چه لطیفی؟! ای سرمستان چه ظریفی؟!</p><p>ده بخوری تو بدهی یک، کی بود این شرط حریفی؟!</p><p>کل مساء و صباح یسکرناالعشق براح</p><p>قد یس‌المحزن منا، التحق الحزن بصاح</p><p>بس کن گفتار رها کن، باز شهی قصد هوا کن</p><p>باز رو ای باز بدان شه، با شه خود عهد و وفا کن</p><p>بسکم‌الهجر فعودوا، فی طلب‌الوصل سعود</p><p>امتنع‌الوصل بشح، اجتنبواالشح، وجودوا</p><h2><a id="poem-5821" href="https://ganjoor.net/moulavi/shams/ghazalsh/sh3197">غزل شمارهٔ ۳۱۹۷</a></h2>
<p>سیدی ایم هو کی، خذیدی ایم هو کی</p><p>ارنی وجهک ساعة، نقتدی ایم هو کی</p><p>من ردا اکرامکم، نرتدی ایم هو کی</p><p>فی سناسیمائکم نهتدی، ایم هو کی</p><p>خوش بود از جام تو، بیخودی ایم هو کی</p><p>در صبوح از نقل تو، نغتدی ایم هو کی</p><p>همچو مه در شهرها، شاهدی ایم هو کی</p><p>از همه بیندت، مقتدی ایم هو کی</p><p>حاضر و آواره را، مسندی ایم هو کی</p><p>کعبه‌وار آفاق را، مسجدی ایم هو کی</p><p>برد عشقت از دلم، زاهدی ایم هو کی</p><p>اسکتوا ذاک‌الخیال، قایدی ایم هو کی</p><h2><a id="poem-5822" href="https://ganjoor.net/moulavi/shams/ghazalsh/sh3198">غزل شمارهٔ ۳۱۹۸</a></h2>
<p>گهی پرده‌سوزی، گهی پرده‌داری</p><p>تو سر خزانی، تو جان بهاری</p><p>خزان و بهار از تو شد تلخ و شیرین</p><p>توی قهر و لطفش، بیا تا چه داری</p><p>بهاران بیاید، ببخشی سعادت</p><p>خزان چون بیاید، سعادت بکاری</p><p>ز گل‌ها که روید بهارت ز دل‌ها</p><p>به پیش افکند گل سر، از شرمساری</p><p>گرین گل ازان گل یکی لطف بردی</p><p>نکردی یکی خار در باغ خاری</p><p>همه پادشاهان، شکاری بجویند</p><p>توی که به جانت بجوید شکاری</p><p>شکاران به پیشت، گلوها کشیده</p><p>که جان بخش ما را، سزد جان سپاری</p><p>قراری گرفته، غم عشق در دل</p><p>قرار غم الحق دهد بی‌قراری</p><p>دلا معنی بی‌قراری بگویم</p><p>بنه گوش، یارانه بشنو، که یاری</p><p>فدیت لمولی به افتخاری</p><p>بطی‌الاجابة، سریع‌الفرار</p><p>و منذ سبانی هواه، ترانی</p><p>اموت و احیی، بغیر اختیاری</p><p>اموت بهجر، و احیی بوصل</p><p>فهذاک سکری، وذاک خماری</p><p>عجبت بانی اذرب بشمس</p><p>اذا غاب عنی زمان‌التواری</p><p>اذا غاب غبنا، و ان عادَ عُدنا</p><p>کذا عادةالشمس فوق‌الذراری</p><p>بمائین یحیی، بحس و عقل</p><p>فذوا الحس راکد، وذوا العقل جاری</p><p>فماالعقل، الا طلاب المواقب</p><p>و ماالحس الاخداع العواری</p><p>فذو العقل یبصر هداه و یخضع</p><p>و ذوالحس یبصر هواه یماری</p><p>گهی آفتابی ز بالا بتابی</p><p>گهی ابرواری چو گوهر بباری</p><p>زمین گوهرت را به جای چراغی</p><p>نهد پیش مهمان به شب‌های تاری</p><p>ز من چون روی تو ز من رود هم</p><p>برم چون بیایی، مرا هم بیاری</p><h2><a id="poem-5823" href="https://ganjoor.net/moulavi/shams/ghazalsh/sh3199">غزل شمارهٔ ۳۱۹۹</a></h2>
<p>الام طماعیة العاذل</p><p>ولا رأی فی‌الحب للعاقل</p><p>برادر، مرا در چنین بی‌دلی</p><p>ملامت رها کن، اگر عاقلی</p><p>یراد من‌الطبع نسیانکم</p><p>و یا بی‌الطباع علی‌الناقل</p><p>تو عاقل ازانی که عاشق نهٔ</p><p>ترا قبله عشقست اگر مقبلی</p><p>و انی لا عشق، من عشقکم</p><p>نحولی و کل فتی ناحل</p><p>به صورت فریبی مرا روز و شب</p><p>ز جان برنخیزی که بس کاهلی</p><p>و لوزلتم، ثم لم ابککم</p><p>بکیت علی حبی‌الزائل</p><p>منم مرغ آبی، توی مرغ خاک</p><p>ازین منزلم من، تو زان منزلی</p><p>اینکر خدی دموعی و قد</p><p>جری منه فی مسلک سابل؟</p><p>لکم دینکم خوان، ولی دین برو</p><p>وگر نی بوصل آ، اگر واصلی</p><p>اول دمع جری فوقه؟</p><p>و اول حزن علی راحل؟</p><p>بر آفتابست مه در کمی</p><p>ازو دور ماند گه کاملی</p><p>وهبت‌السلو لمن لا منی</p><p>و بت من‌العشق فی شاغل</p><p>چو جان ولی شد قرین قمر</p><p>ببارد چو باران بلا، بر ولی</p><p>ولو کنت فی اسر غیرالهوی</p><p>ضمنت ضمان الی وائل</p><p>فلا استغیث الی ناصر</p><p>ولا اتضعضع من خاذل</p><p>ازین در برد جمله عالم مراد</p><p>برین در بمیرم، چو تو سایلی</p><p>کان‌الجفون علی مقلتی</p><p>ثیاب شققن علی ثاکل</p><p>برین در چو دری درون صدف</p><p>چو دوری، چو ریمی، که در دملی</p>
</body></html>