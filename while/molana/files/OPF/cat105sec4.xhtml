<?xml version="1.0" encoding="utf-8"?> 
<html xmlns="http://www.w3.org/1999/xhtml" xml:lang="en" lang="fa"> 
<head>
<meta name="generator" content="ganjoor.net" />
<title>دفتر دوم - بخش ۴</title>
<link rel="stylesheet" href="style.css" type="text/css" />
<meta http-equiv="Content-Type" content="application/xhtml+xml; charset=utf-8" />
</head><body>
<h2><a id="poem-8096" href="https://ganjoor.net/moulavi/masnavi/daftar2/sh32">بخش ۳۲ - تتمهٔ حسد آن حشم بر آن غلام خاص</a></h2>
<p>قصهٔ شاه و امیران و حسد</p><p>بر غلام خاص و سلطان خرد</p><p>دور ماند از جر جرار کلام</p><p>باز باید گشت و کرد آن را تمام</p><p>باغبان ملک با اقبال و بخت</p><p>چون درختی را نداند از درخت</p><p>آن درختی را که تلخ و رد بود</p><p>و آن درختی که یکش هفصد بود</p><p>کی برابر دارد اندر تربیت</p><p>چون ببیندشان به چشم عاقبت</p><p>کان درختان را نهایت چیست بر</p><p>گرچه یکسانند این دم در نظر</p><p>شیخ کو ینظر بنور الله شد</p><p>از نهایت وز نخست آگاه شد</p><p>چشم آخربین ببست از بهر حق</p><p>چشم آخربین گشاد اندر سبق</p><p>آن حسودان بد درختان بوده‌اند</p><p>تلخ گوهر شوربختان بوده‌اند</p><p>از حسد جوشان و کف می‌ریختند</p><p>در نهانی مکر می‌انگیختند</p><p>تا غلام خاص را گردن زنند</p><p>بیخ او را از زمانه بر کنند</p><p>چون شود فانی چو جانش شاه بود</p><p>بیخ او در عصمت الله بود</p><p>شاه از آن اسرار واقف آمده</p><p>همچو بوبکر ربابی تن زده</p><p>در تماشای دل بدگوهران</p><p>می‌زدی خنبک بر آن کوزه‌گران</p><p>مکر می‌سازند قومی حیله‌مند</p><p>تا که شه را در فقاعی در کنند</p><p>پادشاهی بس عظیمی بی کران</p><p>در فقاعی کی بگنجد ای خران</p><p>از برای شاه دامی دوختند</p><p>آخر این تدبیر ازو آموختند</p><p>نحس شاگردی که با استاد خویش</p><p>همسری آغازد و آید به پیش</p><p>با کدام استاد استاد جهان</p><p>پیش او یکسان هویدا و نهان</p><p>چشم او ینظر بنور الله شده</p><p>پرده‌های جهل را خارق بده</p><p>از دل سوراخ چون کهنه گلیم</p><p>پرده‌ای بندد به پیش آن حکیم</p><p>پرده می‌خندد برو با صد دهان</p><p>هر دهانی گشته اشکافی بر آن</p><p>گوید آن استاد مر شاگرد را</p><p>ای کم از سگ نیستت با من وفا</p><p>خود مرا استا مگیر آهن‌گسل</p><p>همچو خود شاگرد گیر و کوردل</p><p>نه از منت یاریست در جان و روان</p><p>بی منت آبی نمی‌گردد روان</p><p>پس دل من کارگاه بخت تست</p><p>چه شکنی این کارگاه ای نادرست</p><p>گوییش پنهان زنم آتش‌زنه</p><p>نی به قلب از قلب باشد روزنه</p><p>آخر از روزن ببیند فکر تو</p><p>دل گواهیی دهد زین ذکر تو</p><p>گیر در رویت نمالد از کرم</p><p>هرچه گویی خندد و گوید نعم</p><p>او نمی‌خندد ز ذوق مالشت</p><p>او همی‌خندد بر آن اسگالشت</p><p>پس خداعی را خداعی شد جزا</p><p>کاسه زن کوزه بخور اینک سزا</p><p>گر بدی با تو ورا خندهٔ رضا</p><p>صد هزاران گل شکفتی مر ترا</p><p>چون دل او در رضا آرد عمل</p><p>آفتابی دان که آید در حمل</p><p>زو بخندد هم نهار و هم بهار</p><p>در هم آمیزد شکوفه و سبزه‌زار</p><p>صد هزاران بلبل و قمری نوا</p><p>افکنند اندر جهان بی‌نوا</p><p>چونک برگ روح خود زرد و سیاه</p><p>می‌ببینی چون ندانی خشم شاه</p><p>آفتاب شاه در برج عتاب</p><p>می‌کند روها سیه همچون کتاب</p><p>آن عطارد را ورقها جان ماست</p><p>آن سپیدی و آن سیه میزان ماست</p><p>باز منشوری نویسد سرخ و سبز</p><p>تا رهند ارواح از سودا و عجز</p><p>سرخ و سبز افتاد نسخ نوبهار</p><p>چون خط قوس و قزح در اعتبار</p><h2><a id="poem-8097" href="https://ganjoor.net/moulavi/masnavi/daftar2/sh33">بخش ۳۳ - عکس تعظیم پیغام سلیمان در دل بلقیس از صورت حقیر هدهد</a></h2>
<p>رحمت صد تو بر آن بلقیس باد</p><p>که خدایش عقل صد مرده بداد</p><p>هدهدی نامه بیاورد و نشان</p><p>از سلیمان چند حرفی با بیان</p><p>خواند او آن نکته‌های با شمول</p><p>با حقارت ننگرید اندر رسول</p><p>جسم هدهد دید و جان عنقاش دید</p><p>حس چو کفی دید و دل دریاش دید</p><p>عقل با حس زین طلسمات دو رنگ</p><p>چون محمد با ابوجهلان به جنگ</p><p>کافران دیدند احمد را بشر</p><p>چون ندیدند از وی انشق القمر</p><p>خاک زن در دیدهٔ حس‌بین خویش</p><p>دیدهٔ حس دشمن عقلست و کیش</p><p>دیدهٔ حس را خدا اعماش خواند</p><p>بت‌پرستش گفت و ضد ماش خواند</p><p>زانک او کف دید و دریا را ندید</p><p>زانک حالی دید و فردا را ندید</p><p>خواجهٔ فردا و حالی پیش او</p><p>او نمی‌بیند ز گنجی جز تسو</p><p>ذره‌ای زان آفتاب آرد پیام</p><p>آفتاب آن ذره را گردد غلام</p><p>قطره‌ای کز بحر وحدت شد سفیر</p><p>هفت بحر آن قطره را باشد اسیر</p><p>گر کف خاکی شود چالاک او</p><p>پیش خاکش سر نهد افلاک او</p><p>خاک آدم چونک شد چالاک حق</p><p>پیش خاکش سر نهند املاک حق</p><p>السماء انشقت آخر از چه بود</p><p>از یکی چشمی که خاکیی گشود</p><p>خاک از دردی نشیند زیر آب</p><p>خاک بین کز عرش بگذشت از شتاب</p><p>آن لطافت پس بدان کز آب نیست</p><p>جز عطای مبدع وهاب نیست</p><p>گر کند سفلی هوا و نار را</p><p>ور ز گل او بگذراند خار را</p><p>حاکمست و یفعل الله ما یشا</p><p>کو ز عین درد انگیزد دوا</p><p>گر هوا و نار را سفلی کند</p><p>تیرگی و دردی و ثفلی کند</p><p>ور زمین و آب را علوی کند</p><p>راه گردون را به پا مطوی کند</p><p>پس یقین شد که تعز من تشا</p><p>خاکیی را گفت پرها بر گشا</p><p>آتشی را گفت رو ابلیس شو</p><p>زیر هفتم خاک با تلبیس شو</p><p>آدم خاکی برو تو بر سها</p><p>ای بلیس آتشی رو تا ثری</p><p>چار طبع و علت اولی نیم</p><p>در تصرف دایما من باقیم</p><p>کار من بی علتست و مستقیم</p><p>هست تقدیرم نه علت ای سقیم</p><p>عادت خود را بگردانم بوقت</p><p>این غبار از پیش بنشانم بوقت</p><p>بحر را گویم که هین پر نار شو</p><p>گویم آتش را که رو گلزار شو</p><p>کوه را گویم سبک شو همچو پشم</p><p>چرخ را گویم فرو در پیش چشم</p><p>گویم ای خورشید مقرون شو به ماه</p><p>هر دو را سازم چو دو ابر سیاه</p><p>چشمهٔ خورشید را سازیم خشک</p><p>چشمهٔ خون را بفن سازیم مشک</p><p>آفتاب و مه چو دو گاو سیاه</p><p>یوغ بر گردن ببنددشان اله</p><h2><a id="poem-8098" href="https://ganjoor.net/moulavi/masnavi/daftar2/sh34">بخش ۳۴ - انکار فلسفی بر قرائت ان اصبح ماکم غورا</a></h2>
<p>مقریی می‌خواند از روی کتاب</p><p>ماؤکم غورا ز چشمه بندم آب</p><p>آب را در غورها پنهان کنم</p><p>چشمه‌ها را خشک و خشکستان کنم</p><p>آب را در چشمه کی آرد دگر</p><p>جز من بی مثل و با فضل و خطر</p><p>فلسفی منطقی مستهان</p><p>می‌گذشت از سوی مکتب آن زمان</p><p>چونک بشنید آیت او از ناپسند</p><p>گفت آریم آب را ما با کلند</p><p>ما به زخم بیل و تیزی تبر</p><p>آب را آریم از پستی زبر</p><p>شب بخفت و دید او یک شیرمرد</p><p>زد طبانچه هر دو چشمش کور کرد</p><p>گفت زین دو چشمهٔ چشم ای شقی</p><p>با تبر نوری بر آر ار صادقی</p><p>روز بر جست و دو چشم کور دید</p><p>نور فایض از دو چشمش ناپدید</p><p>گر بنالیدی و مستغفر شدی</p><p>نور رفته از کرم ظاهر شدی</p><p>لیک استغفار هم در دست نیست</p><p>ذوق توبه نقل هر سرمست نیست</p><p>زشتی اعمال و شومی جحود</p><p>راه توبه بر دل او بسته بود</p><p>از نیاز و اعتقاد آن خلیل</p><p>گشت ممکن امر صعب و مستحیل</p><p>همچنین بر عکس آن انکار مرد</p><p>مس کند زر را و صلحی را نبرد</p><p>دل بسختی همچو روی سنگ گشت</p><p>چون شکافد توبه آن را بهر کشت</p><p>چون شعیبی کو که تا او از دعا</p><p>بهر کشتن خاک سازد کوه را</p><p>یا بدریوزه مقوقس از رسول</p><p>سنگ‌لاخی مزرعی شد با اصول</p><p>کهربای مسخ آمد این دغا</p><p>خاک قابل را کند سنگ و حصا</p><p>هر دلی را سجده هم دستور نیست</p><p>مزد رحمت قسم هر مزدور نیست</p><p>هین به پشت آن مکن جرم و گناه</p><p>که کنم توبه در آیم در پناه</p><p>می‌بباید تاب و آبی توبه را</p><p>شرط شد برق و سحابی توبه را</p><p>آتش و آبی بباید میوه را</p><p>واجب آید ابر و برق این شیوه را</p><p>تا نباشد برق دل و ابر دو چشم</p><p>کی نشیند آتش تهدید و خشم</p><p>کی بروید سبزهٔ ذوق وصال</p><p>کی بجوشد چشمه‌ها ز آب زلال</p><p>کی گلستان راز گوید با چمن</p><p>کی بنفشه عهد بندد با سمن</p><p>کی چناری کف گشاید در دعا</p><p>کی درختی سر فشاند در هوا</p><p>کی شکوفه آستین پر نثار</p><p>بر فشاندن گیرد ایام بهار</p><p>کی فروزد لاله را رخ همچو خون</p><p>کی گل از کیسه بر آرد زر برون</p><p>کی بیاید بلبل و گل بو کند</p><p>کی چو طالب فاخته کوکو کند</p><p>کی بگوید لک‌لک آن لک‌لک بجان</p><p>لک چه باشد ملک تست ای مستعان</p><p>کی نماید خاک اسرار ضمیر</p><p>کی شود بی آسمان بستان منیر</p><p>از کجا آورده‌اند آن حله‌ها</p><p>من کریم من رحیم کلها</p><p>آن لطافتها نشان شاهدیست</p><p>آن نشان پای مرد عابدیست</p><p>آن شود شاد از نشان کو دید شاه</p><p>چون ندید او را نباشد انتباه</p><p>روح آنکس کو بهنگام الست</p><p>دید رب خویش و شد بی‌خویش مست</p><p>او شناسد بوی می کو می بخورد</p><p>چون نخورد او می چه داند بوی کرد</p><p>زانک حکمت همچو ناقهٔ ضاله است</p><p>همچو دلاله شهان را داله است</p><p>تو ببینی خواب در یک خوش‌لقا</p><p>کو دهد وعده و نشانی مر ترا</p><p>که مراد تو شود و اینک نشان</p><p>که به پیش آید ترا فردا فلان</p><p>یک نشانی آن که او باشد سوار</p><p>یک نشانی که ترا گیرد کنار</p><p>یک نشانی که بخندد پیش تو</p><p>یک نشان که دست بندد پیش تو</p><p>یک نشانی آنک این خواب از هوس</p><p>چون شود فردا نگویی پیش کس</p><p>زان نشان هم زکریا را بگفت</p><p>که نیایی تا سه روز اصلا بگفت</p><p>تا سه شب خامش کن از نیک و بدت</p><p>این نشان باشد که یحی آیدت</p><p>دم مزن سه روز اندر گفت و گو</p><p>کین سکوتست آیت مقصود تو</p><p>هین میاور این نشان را تو بگفت</p><p>وین سخن را دار اندر دل نهفت</p><p>این نشانها گویدش همچون شکر</p><p>این چه باشد صد نشانی دگر</p><p>این نشان آن بود کان ملک و جاه</p><p>که همی‌جویی بیابی از اله</p><p>آنک می‌گریی بشبهای دراز</p><p>وانک می‌سوزی سحرگه در نیاز</p><p>آنک بی آن روز تو تاریک شد</p><p>همچو دوکی گردنت باریک شد</p><p>وآنچ دادی هرچه داری در زکات</p><p>چون زکات پاک‌بازان رختهات</p><p>رختها دادی و خواب و رنگ رو</p><p>سر فدا کردی و گشتی همچو مو</p><p>چند در آتش نشستی همچو عود</p><p>چند پیش تیغ رفتی همچو خود</p><p>زین چنین بیچارگیها صد هزار</p><p>خوی عشاقست و ناید در شمار</p><p>چونک شب این خواب دیدی روز شد</p><p>از امیدش روز تو پیروز شد</p><p>چشم گردان کرده‌ای بر چپ و راست</p><p>کان نشان و آن علامتها کجاست</p><p>بر مثال برگ می‌لرزی که وای</p><p>گر رود روز و نشان ناید بجای</p><p>می‌دوی در کوی و بازار و سرا</p><p>چون کسی کو گم کند گوساله را</p><p>خواجه خیرست این دوادو چیستت</p><p>گم شده اینجا که داری کیستت</p><p>گوییش خیرست لیکن خیر من</p><p>کس نشاید که بداند غیر من</p><p>گر بگویم نک نشانم فوت شد</p><p>چون نشان شد فوت وقت موت شد</p><p>بنگری در روی هر مرد سوار</p><p>گویدت منگر مرا دیوانه‌وار</p><p>گوییش من صاحبی گم کرده‌ام</p><p>رو به جست و جوی او آورده‌ام</p><p>دولتت پاینده بادا ای سوار</p><p>رحم کن بر عاشقان معذور دار</p><p>چون طلب کردی بجد آمد نظر</p><p>جد خطا نکند چنین آمد خبر</p><p>ناگهان آمد سواری نیکبخت</p><p>پس گرفت اندر کنارت سخت سخت</p><p>تو شدی بیهوش و افتادی بطاق</p><p>بی‌خبر گفت اینت سالوس و نفاق</p><p>او چه می‌بیند درو این شور چیست</p><p>او نداند کان نشان وصل کیست</p><p>این نشان در حق او باشد که دید</p><p>آن دگر را کی نشان آید پدید</p><p>هر زمان کز وی نشانی می‌رسید</p><p>شخص را جانی بجانی می‌رسید</p><p>ماهی بیچاره را پیش آمد آب</p><p>این نشانها تلک آیات الکتاب</p><p>پس نشانیها که اندر انبیاست</p><p>خاص آن جان را بود کو آشناست</p><p>این سخن ناقص بماند و بی‌قرار</p><p>دل ندارم بی‌دلم معذور دار</p><p>ذره‌ها را کی تواند کس شمرد</p><p>خاصه آن کو عشق از وی عقل برد</p><p>می‌شمارم برگهای باغ را</p><p>می‌شمارم بانگ کبک و زاغ را</p><p>در شمار اندر نیاید لیک من</p><p>می‌شمارم بهر رشد ممتحن</p><p>نحس کیوان یا که سعد مشتری</p><p>ناید اندر حصر گرچه بشمری</p><p>لیک هم بعضی ازین هر دو اثر</p><p>شرح باید کرد یعنی نفع و ضر</p><p>تا شود معلوم آثار قضا</p><p>شمه‌ای مر اهل سعد و نحس را</p><p>طالع آنکس که باشد مشتری</p><p>شاد گردد از نشاط و سروری</p><p>وانک را طالع زحل از هر شرور</p><p>احتیاطش لازم آید در امور</p><p>اذکروا الله شاه ما دستور داد</p><p>اندر آتش دید ما را نور داد</p><p>گفت اگرچه پاکم از ذکر شما</p><p>نیست لایق مر مرا تصویرها</p><p>لیک هرگز مست تصویر و خیال</p><p>در نیابد ذات ما را بی مثال</p><p>ذکر جسمانه خیال ناقصست</p><p>وصف شاهانه از آنها خالصست</p><p>شاه را گوید کسی جولاه نیست</p><p>این چه مدحست این مگر آگاه نیست</p><h2><a id="poem-8099" href="https://ganjoor.net/moulavi/masnavi/daftar2/sh35">بخش ۳۵ - انکار کردن موسی علیه السلام بر مناجات شبان</a></h2>
<p>دید موسی یک شبانی را براه</p><p>کو همی‌گفت ای گزیننده اله</p><p>تو کجایی تا شوم من چاکرت</p><p>چارقت دوزم کنم شانه سرت</p><p>جامه‌ات شویم شپشهاات کشم</p><p>شیر پیشت آورم ای محتشم</p><p>دستکت بوسم بمالم پایکت</p><p>وقت خواب آید بروبم جایکت</p><p>ای فدای تو همه بزهای من</p><p>ای بیادت هیهی و هیهای من</p><p>این نمط بیهوده می‌گفت آن شبان</p><p>گفت موسی با کی است این ای فلان</p><p>گفت با آنکس که ما را آفرید</p><p>این زمین و چرخ ازو آمد پدید</p><p>گفت موسی های بس مدبر شدی</p><p>خود مسلمان ناشده کافر شدی</p><p>این چه ژاژست این چه کفرست و فشار</p><p>پنبه‌ای اندر دهان خود فشار</p><p>گند کفر تو جهان را گنده کرد</p><p>کفر تو دیبای دین را ژنده کرد</p><p>چارق و پاتابه لایق مر تراست</p><p>آفتابی را چنینها کی رواست</p><p>گر نبندی زین سخن تو حلق را</p><p>آتشی آید بسوزد خلق را</p><p>آتشی گر نامدست این دود چیست</p><p>جان سیه گشته روان مردود چیست</p><p>گر همی‌دانی که یزدان داورست</p><p>ژاژ و گستاخی ترا چون باورست</p><p>دوستی بی‌خرد خود دشمنیست</p><p>حق تعالی زین چنین خدمت غنیست</p><p>با کی می‌گویی تو این با عم و خال</p><p>جسم و حاجت در صفات ذوالجلال</p><p>شیر او نوشد که در نشو و نماست</p><p>چارق او پوشد که او محتاج پاست</p><p>ور برای بنده‌شست این گفت تو</p><p>آنک حق گفت او منست و من خود او</p><p>آنک گفت انی مرضت لم تعد</p><p>من شدم رنجور او تنها نشد</p><p>آنک بی یسمع و بی یبصر شده‌ست</p><p>در حق آن بنده این هم بیهده‌ست</p><p>بی ادب گفتن سخن با خاص حق</p><p>دل بمیراند سیه دارد ورق</p><p>گر تو مردی را بخوانی فاطمه</p><p>گرچه یک جنس‌اند مرد و زن همه</p><p>قصد خون تو کند تا ممکنست</p><p>گرچه خوش‌خو و حلیم و ساکنست</p><p>فاطمه مدحست در حق زنان</p><p>مرد را گویی بود زخم سنان</p><p>دست و پا در حق ما استایش است</p><p>در حق پاکی حق آلایش است</p><p>لم یلد لم یولد او را لایق است</p><p>والد و مولود را او خالق است</p><p>هرچه جسم آمد ولادت وصف اوست</p><p>هرچه مولودست او زین سوی جوست</p><p>زانک از کون و فساد است و مهین</p><p>حادثست و محدثی خواهد یقین</p><p>گفت ای موسی دهانم دوختی</p><p>وز پشیمانی تو جانم سوختی</p><p>جامه را بدرید و آهی کرد تفت</p><p>سر نهاد اندر بیابانی و رفت</p><h2><a id="poem-8100" href="https://ganjoor.net/moulavi/masnavi/daftar2/sh36">بخش ۳۶ - عتاب کردن حق تعالی موسی را علیه  السلام از بهر آن شبان</a></h2>
<p>وحی آمد سوی موسی از خدا</p><p>بندهٔ ما را ز ما کردی جدا</p><p>تو برای وصل کردن آمدی</p><p>یا برای فصل کردن آمدی</p><p>تا توانی پا منه اندر فراق</p><p>ابغض الاشیاء عندی الطلاق</p><p>هر کسی را سیرتی بنهاده‌ام</p><p>هر کسی را اصطلاحی داده‌ام</p><p>در حق او مدح و در حق تو ذم</p><p>در حق او شهد و در حق تو سم</p><p>ما بری از پاک و ناپاکی همه</p><p>از گرانجانی و چالاکی همه</p><p>من نکردم امر تا سودی کنم</p><p>بلک تا بر بندگان جودی کنم</p><p>هندوان را اصطلاح هند مدح</p><p>سندیان را اصطلاح سند مدح</p><p>من نگردم پاک از تسبیحشان</p><p>پاک هم ایشان شوند و درفشان</p><p>ما زبان را ننگریم و قال را</p><p>ما روان را بنگریم و حال را</p><p>ناظر قلبیم اگر خاشع بود</p><p>گرچه گفت لفظ ناخاضع رود</p><p>زانک دل جوهر بود گفتن عرض</p><p>پس طفیل آمد عرض جوهر غرض</p><p>چند ازین الفاظ و اضمار و مجاز</p><p>سوز خواهم سوز با آن سوز ساز</p><p>آتشی از عشق در جان بر فروز</p><p>سر بسر فکر و عبارت را بسوز</p><p>موسیا آداب‌دانان دیگرند</p><p>سوخته جان و روانان دیگرند</p><p>عاشقان را هر نفس سوزیدنیست</p><p>بر ده ویران خراج و عشر نیست</p><p>گر خطا گوید ورا خاطی مگو</p><p>گر بود پر خون شهید او را مشو</p><p>خون شهیدان را ز آب اولی ترست</p><p>این خطا از صد صواب اولی ترست</p><p>در درون کعبه رسم قبله نیست</p><p>چه غم از غواص را پاچیله نیست</p><p>تو ز سرمستان قلاوزی مجو</p><p>جامه‌چاکان را چه فرمایی رفو</p><p>ملت عشق از همه دینها جداست</p><p>عاشقان را ملت و مذهب خداست</p><p>لعل را گر مهر نبود باک نیست</p><p>عشق در دریای غم غمناک نیست</p><h2><a id="poem-8101" href="https://ganjoor.net/moulavi/masnavi/daftar2/sh37">بخش ۳۷ - وحی آمدن موسی را علیه السلام در عذر آن شبان</a></h2>
<p>بعد از آن در سر موسی حق نهفت</p><p>رازهایی گفت کان ناید به گفت</p><p>بر دل موسی سخنها ریختند</p><p>دیدن و گفتن بهم آمیختند</p><p>چند بی‌خود گشت و چند آمد بخود</p><p>چند پرید از ازل سوی ابد</p><p>بعد ازین گر شرح گویم ابلهیست</p><p>زانک شرح این ورای آگهیست</p><p>ور بگویم عقلها را بر کند</p><p>ور نویسم بس قلمها بشکند</p><p>چونک موسی این عتاب از حق شنید</p><p>در بیابان در پی چوپان دوید</p><p>بر نشان پای آن سرگشته راند</p><p>گرد از پرهٔ بیابان بر فشاند</p><p>گام پای مردم شوریده خود</p><p>هم ز گام دیگران پیدا بود</p><p>یک قدم چون رخ ز بالا تا نشیب</p><p>یک قدم چون پیل رفته بر وریب</p><p>گاه چون موجی بر افرازان علم</p><p>گاه چون ماهی روانه بر شکم</p><p>گاه بر خاکی نبشته حال خود</p><p>همچو رمالی که رملی بر زند</p><p>عاقبت دریافت او را و بدید</p><p>گفت مژده ده که دستوری رسید</p><p>هیچ آدابی و ترتیبی مجو</p><p>هرچه می‌خواهد دل تنگت بگو</p><p>کفر تو دینست و دینت نور جان</p><p>آمنی وز تو جهانی در امان</p><p>ای معاف یفعل الله ما یشا</p><p>بی‌محابا رو زبان را بر گشا</p><p>گفت ای موسی از آن بگذشته‌ام</p><p>من کنون در خون دل آغشته‌ام</p><p>من ز سدرهٔ منتهی بگذشته‌ام</p><p>صد هزاران ساله زان سو رفته‌ام</p><p>تازیانه بر زدی اسپم بگشت</p><p>گنبدی کرد و ز گردون بر گذشت</p><p>محرم ناسوت ما لاهوت باد</p><p>آفرین بر دست و بر بازوت باد</p><p>حال من اکنون برون از گفتنست</p><p>اینچ می‌گویم نه احوال منست</p><p>نقش می‌بینی که در آیینه‌ایست</p><p>نقش تست آن نقش آن آیینه نیست</p><p>دم که مرد نایی اندر نای کرد</p><p>درخور نایست نه درخورد مرد</p><p>هان و هان گر حمد گویی گر سپاس</p><p>همچو نافرجام آن چوپان شناس</p><p>حمد تو نسبت بدان گر بهترست</p><p>لیک آن نسبت بحق هم ابترست</p><p>چند گویی چون غطا برداشتند</p><p>کین نبودست آنک می‌پنداشتند</p><p>این قبول ذکر تو از رحمتست</p><p>چون نماز مستحاضه رخصتست</p><p>با نماز او بیالودست خون</p><p>ذکر تو آلودهٔ تشبیه و چون</p><p>خون پلیدست و به آبی می‌رود</p><p>لیک باطن را نجاستها بود</p><p>کان بغیر آب لطف کردگار</p><p>کم نگردد از درون مرد کار</p><p>در سجودت کاش رو گردانیی</p><p>معنی سبحان ربی دانیی</p><p>کای سجودم چون وجودم ناسزا</p><p>مر بدی را تو نکویی ده جزا</p><p>این زمین از حلم حق دارد اثر</p><p>تا نجاست برد و گلها داد بر</p><p>تا بپوشد او پلیدیهای ما</p><p>در عوض بر روید از وی غنچه‌ها</p><p>پس چو کافر دید کو در داد و جود</p><p>کمتر و بی‌مایه‌تر از خاک بود</p><p>از وجود او گل و میوه نرست</p><p>جز فساد جمله پاکیها نجست</p><p>گفت واپس رفته‌ام من در ذهاب</p><p>حسر تا یا لیتنی کنت تراب</p><p>کاش از خاکی سفر نگزیدمی</p><p>همچو خاکی دانه‌ای می‌چیدمی</p><p>چون سفر کردم مرا راه آزمود</p><p>زین سفر کردن ره‌آوردم چه بود</p><p>زان همه میلش سوی خاکست کو</p><p>در سفر سودی نبیند پیش رو</p><p>روی واپس کردنش آن حرص و آز</p><p>روی در ره کردنش صدق و نیاز</p><p>هر گیا را کش بود میل علا</p><p>در مزیدست و حیات و در نما</p><p>چونک گردانید سر سوی زمین</p><p>در کمی و خشکی و نقص و غبین</p><p>میل روحت چون سوی بالا بود</p><p>در تزاید مرجعت آنجا بود</p><p>ور نگوساری سرت سوی زمین</p><p>آفلی حق لا یحب الافلین</p><h2><a id="poem-8102" href="https://ganjoor.net/moulavi/masnavi/daftar2/sh38">بخش ۳۸ - پرسیدن موسی از حق سر غلبهٔ ظالمان را</a></h2>
<p>گفت موسی ای کریم کارساز</p><p>ای که یکدم ذکر تو عمر دراز</p><p>نقش کژمژ دیدم اندر آب و گل</p><p>چون ملایک اعتراضی کرد دل</p><p>که چه مقصودست نقشی ساختن</p><p>واندرو تخم فساد انداختن</p><p>آتش ظلم و فساد افروختن</p><p>مسجد و سجده‌کنان را سوختن</p><p>مایهٔ خونابه و زردآبه را</p><p>جوش دادن از برای لابه را</p><p>من یقین دانم که عین حکمتست</p><p>لیک مقصودم عیان و رؤیتست</p><p>آن یقین می‌گویدم خاموش کن</p><p>حرص رؤیت گویدم نه جوش کن</p><p>مر ملایک را نمودی سر خویش</p><p>کین چنین نوشی همی ارزد به نیش</p><p>عرضه کردی نور آدم را عیان</p><p>بر ملایک گشت مشکلها بیان</p><p>حشر تو گوید که سر مرگ چیست</p><p>میوه‌ها گویند سر برگ چیست</p><p>سر خون و نطفهٔ حسن آدمیست</p><p>سابق هر بیشیی آخر کمیست</p><p>لوح را اول بشوید بی وقوف</p><p>آنگهی بر وی نویسد او حروف</p><p>خون کند دل را و اشک مستهان</p><p>بر نویسد بر وی اسرار آنگهان</p><p>وقت شستن لوح را باید شناخت</p><p>که مر آن را دفتری خواهند ساخت</p><p>چون اساس خانه‌ای می‌افکنند</p><p>اولین بنیاد را بر می‌کنند</p><p>گل بر آرند اول از قعر زمین</p><p>تا به آخر بر کشی ماء معین</p><p>از حجامت کودکان گریند زار</p><p>که نمی‌دانند ایشان سر کار</p><p>مرد خود زر می‌دهد حجام را</p><p>می‌نوازد نیش خون آشام را</p><p>می دود حمال زی بار گران</p><p>می‌رباید بار را از دیگران</p><p>جنگ حمالان برای بار بین</p><p>این چنین است اجتهاد کاربین</p><p>چون گرانیها اساس راحتست</p><p>تلخها هم پیشوای نعمتست</p><p>حفت الجنه بمکروهاتنا</p><p>حفت النیران من شهواتنا</p><p>تخم مایهٔ آتشت شاخ ترست</p><p>سوختهٔ آتش قرین کوثرست</p><p>هر که در زندان قرین محنتیست</p><p>آن جزای لقمه‌ای و شهوتیست</p><p>هر که در قصری قرین دولتیست</p><p>آن جزای کارزار و محنتیست</p><p>هر که را دیدی بزر و سیم فرد</p><p>دانک اندر کسب کردن صبر کرد</p><p>بی سبب بیند چو دیده شد گذار</p><p>تو که در حسی سبب را گوش دار</p><p>آنک بیرون از طبایع جان اوست</p><p>منصب خرق سببها آن اوست</p><p>بی سبب بیند نه از آب و گیا</p><p>چشم چشمهٔ معجزات انبیا</p><p>این سبب همچون طبیب است و علیل</p><p>این سبب همچون چراغست و فتیل</p><p>شب چراغت را فتیل نو بتاب</p><p>پاک دان زینها چراغ آفتاب</p><p>رو تو کهگل ساز بهر سقف خان</p><p>سقف گردون را ز کهگل پاک دان</p><p>اه که چون دلدار ما غمسوز شد</p><p>خلوت شب در گذشت و روز شد</p><p>جز بشب جلوه نباشد ماه را</p><p>جز بدرد دل مجو دلخواه را</p><p>ترک عیسی کرده خر پروده‌ای</p><p>لاجرم چون خر برون پرده‌ای</p><p>طالع عیسیست علم و معرفت</p><p>طالع خر نیست ای تو خر صفت</p><p>نالهٔ خر بشنوی رحم آیدت</p><p>پس ندانی خر خری فرمایدت</p><p>رحم بر عیسی کن و بر خر مکن</p><p>طبع را بر عقل خود سرور مکن</p><p>طبع را هل تا بگرید زار زار</p><p>تو ازو بستان و وام جان گزار</p><p>سالها خر بنده بودی بس بود</p><p>زانک خربنده ز خر واپس بود</p><p>ز اخروهن مرادش نفس تست</p><p>کو بخر باید و عقلت نخست</p><p>هم‌مزاج خر شدست این عقل پست</p><p>فکرش این که چون علف آرم به دست</p><p>آن خر عیسی مزاج دل گرفت</p><p>در مقام عاقلان منزل گرفت</p><p>زانک غالب عقل بود و خر ضعیف</p><p>از سوار زفت گردد خر نحیف</p><p>وز ضعیفی عقل تو ای خربها</p><p>این خر پژمرده گشتست اژدها</p><p>گر ز عیسی گشته‌ای رنجوردل</p><p>هم ازو صحت رسد او را مهل</p><p>چونی ای عیسی عیسی‌دم ز رنج</p><p>که نبود اندر جهان بی مار گنج</p><p>چونی ای عیسی ز دیدار جهود</p><p>چونی ای یوسف ز مکار و حسود</p><p>تو شب و روز از پی این قوم غمر</p><p>چون شب و روزی مددبخشای عمر</p><p>چونی از صفراییان بی‌هنر</p><p>چه هنر زاید ز صفرا درد سر</p><p>تو همان کن که کند خورشید شرق</p><p>ما نفاق و حیله و دزدی و زرق</p><p>تو عسل ما سرکه در دنیا و دین</p><p>دفع این صفرا بود سرکنگبین</p><p>سرکه افزودیم ما قوم زحیر</p><p>تو عسل بفزا کرم را وا مگیر</p><p>این سزید از ما چنان آمد ز ما</p><p>ریگ اندر چشم چه فزاید عمی</p><p>آن سزد از تو ایا کحل عزیز</p><p>که بیابد از تو هر ناچیز چیز</p><p>ز آتش این ظالمانت دل کباب</p><p>از تو جمله اهد قومی بد خطاب</p><p>کان عودی در تو گر آتش زنند</p><p>این جهان از عطر و ریحان آگنند</p><p>تو نه آن عودی کز آتش کم شود</p><p>تو نه آن روحی که اسیر غم شود</p><p>عود سوزد کان عود از سوز دور</p><p>باد کی حمله برد بر اصل نور</p><p>ای ز تو مر آسمانها را صفا</p><p>ای جفای تو نکوتر از وفا</p><p>زانک از عاقل جفایی گر رود</p><p>از وفای جاهلان آن به بود</p><p>گفت پیغامبر عداوت از خرد</p><p>بهتر از مهری که از جاهل رسد</p><h2><a id="poem-8103" href="https://ganjoor.net/moulavi/masnavi/daftar2/sh39">بخش ۳۹ - رنجانیدن امیری خفته‌ای را کی مار در دهانش رفته بود</a></h2>
<p>عاقلی بر اسپ می‌آمد سوار</p><p>در دهان خفته‌ای می‌رفت مار</p><p>آن سوار آن را بدید و می‌شتافت</p><p>تا رماند مار را فرصت نیافت</p><p>چونک از عقلش فراوان بد مدد</p><p>چند دبوسی قوی بر خفته زد</p><p>برد او را زخم آن دبوس سخت</p><p>زو گریزان تا بزیر یک درخت</p><p>سیب پوسیده بسی بد ریخته</p><p>گفت ازین خور ای بدرد آویخته</p><p>سیب چندان مر ورا در خورد داد</p><p>کز دهانش باز بیرون می‌فتاد</p><p>بانگ می‌زد کای امیر آخر چرا</p><p>قصد من کردی تو نادیده جفا</p><p>گر ترا ز اصلست با جانم ستیز</p><p>تیغ زن یکبارگی خونم بریز</p><p>شوم ساعت که شدم بر تو پدید</p><p>ای خنک آن را که روی تو ندید</p><p>بی جنایت بی گنه بی بیش و کم</p><p>ملحدان جایز ندارند این ستم</p><p>می‌جهد خون از دهانم با سخن</p><p>ای خدا آخر مکافاتش تو کن</p><p>هر زمان می‌گفت او نفرین نو</p><p>اوش می‌زد کاندرین صحرا بدو</p><p>زخم دبوس و سوار همچو باد</p><p>می‌دوید و باز در رو می‌فتاد</p><p>ممتلی و خوابناک و سست بد</p><p>پا و رویش صد هزاران زخم شد</p><p>تا شبانگه می‌کشید و می‌گشاد</p><p>تا ز صفرا قی شدن بر وی فتاد</p><p>زو بر آمد خورده‌ها زشت و نکو</p><p>مار با آن خورده بیرون جست ازو</p><p>چون بدید از خود برون آن مار را</p><p>سجده آورد آن نکوکردار را</p><p>سهم آن مار سیاه زشت زفت</p><p>چون بدید آن دردها از وی برفت</p><p>گفت خود تو جبرئیل رحمتی</p><p>یا خدایی که ولی نعمتی</p><p>ای مبارک ساعتی که دیدیم</p><p>مرده بودم جان نو بخشیدیم</p><p>تو مرا جویان مثال مادران</p><p>من گریزان از تو مانند خران</p><p>خر گریزد از خداوند از خری</p><p>صاحبش در پی ز نیکو گوهری</p><p>نه از پی سود و زیان می‌جویدش</p><p>لیک تا گرگش ندرد یا ددش</p><p>ای خنک آن را که بیند روی تو</p><p>یا در افتد ناگهان در کوی تو</p><p>ای روان پاک بستوده ترا</p><p>چند گفتم ژاژ و بیهوده ترا</p><p>ای خداوند و شهنشاه و امیر</p><p>من نگفتم جهل من گفت آن مگیر</p><p>شمه‌ای زین حال اگر دانستمی</p><p>گفتن بیهوده کی توانستمی</p><p>بس ثنایت گفتمی ای خوش خصال</p><p>گر مرا یک رمز می‌گفتی ز حال</p><p>لیک خامش کرده می‌آشوفتی</p><p>خامشانه بر سرم می‌کوفتی</p><p>شد سرم کالیوه عقل از سر بجست</p><p>خاصه این سر را که مغزش کمترست</p><p>عفو کن ای خوب‌روی خوب‌کار</p><p>آنچ گفتم از جنون اندر گذار</p><p>گفت اگر من گفتمی رمزی از آن</p><p>زهرهٔ تو آب گشتی آن زمان</p><p>گر ترا من گفتمی اوصاف مار</p><p>ترس از جانت بر آوردی دمار</p><p>مصطفی فرمود اگر گویم براست</p><p>شرح آن دشمن که در جان شماست</p><p>زهره‌های پردلان هم بر درد</p><p>نی رود ره نی غم کاری خورد</p><p>نه دلش را تاب ماند در نیاز</p><p>نه تنش را قوت روزه و نماز</p><p>همچو موشی پیش گربه لا شود</p><p>همچو بره پیش گرگ از جا رود</p><p>اندرو نه حیله ماند نه روش</p><p>پس کنم ناگفته‌تان من پرورش</p><p>همچو بوبکر ربابی تن زنم</p><p>دست چون داود در آهن زنم</p><p>تا محال از دست من حالی شود</p><p>مرغ پر بر کنده را بالی شود</p><p>چون یدالله فوق ایدیهم بود</p><p>دست ما را دست خود فرمود احد</p><p>پس مرا دست دراز آمد یقین</p><p>بر گذشته ز آسمان هفتمین</p><p>دست من بنمود بر گردون هنر</p><p>مقریا بر خوان که انشق القمر</p><p>این صفت هم بهر ضعف عقلهاست</p><p>با ضعیفان شرح قدرت کی رواست</p><p>خود بدانی چون بر آری سر ز خواب</p><p>ختم شد والله اعلم بالصواب</p><p>مر ترا نه قوت خوردن بدی</p><p>نه ره و پروای قی کردن بدی</p><p>می‌شنیدم فحش و خر می‌راندم</p><p>رب یسر زیر لب می‌خواندم</p><p>از سبب گفتن مرا دستور نی</p><p>ترک تو گفتن مرا مقدور نی</p><p>هر زمان می‌گفتم از درد درون</p><p>اهد قومی انهم لا یعلمون</p><p>سجده‌ها می‌کرد آن رسته ز رنج</p><p>کای سعادت ای مرا اقبال و گنج</p><p>از خدا یابی جزاها ای شریف</p><p>قوت شکرت ندارد این ضعیف</p><p>شکر حق گوید ترا ای پیشوا</p><p>آن لب و چانه ندارم و آن نوا</p><p>دشمنی عاقلان زین سان بود</p><p>زهر ایشان ابتهاج جان بود</p><p>دوستی ابله بود رنج و ضلال</p><p>این حکایت بشنو از بهر مثال</p><h2><a id="poem-8104" href="https://ganjoor.net/moulavi/masnavi/daftar2/sh40">بخش ۴۰ - اعتماد کردن بر تملق و وفای خرس</a></h2>
<p>اژدهایی خرس را در می‌کشید</p><p>شیر مردی رفت و فریادش رسید</p><p>شیر مردانند در عالم مدد</p><p>آن زمان کافغان مظلومان رسد</p><p>بانگ مظلومان ز هر جا بشنوند</p><p>آن طرف چون رحمت حق می‌دوند</p><p>آن ستونهای خللهای جهان</p><p>آن طبیبان مرضهای نهان</p><p>محض مهر و داوری و رحمتند</p><p>همچو حق بی علت و بی رشوتند</p><p>این چه یاری می‌کنی یبکارگیش</p><p>گوید از بهر غم و بیچارگیش</p><p>مهربانی شد شکار شیرمرد</p><p>در جهان دارو نجوید غیر درد</p><p>هر کجا دردی دوا آنجا رود</p><p>هر کجا پستیست آب آنجا دود</p><p>آب رحمت بایدت رو پست شو</p><p>وانگهان خور خمر رحمت مست شو</p><p>رحمت اندر رحمت آمد تا به سر</p><p>بر یکی رحمت فرو مای ای پسر</p><p>چرخ را در زیر پا آر ای شجاع</p><p>بشنو از فوق فلک بانگ سماع</p><p>پنبهٔ وسواس بیرون کن ز گوش</p><p>تا به گوشت آید از گردون خروش</p><p>پاک کن دو چشم را از موی عیب</p><p>تا ببینی باغ و سروستان غیب</p><p>دفع کن از مغز و از بینی زکام</p><p>تا که ریح الله در آید در مشام</p><p>هیچ مگذار از تب و صفرا اثر</p><p>تا بیابی از جهان طعم شکر</p><p>داروی مردی کن و عنین مپوی</p><p>تا برون آیند صد گون خوب‌روی</p><p>کندهٔ تن را ز پای جان بکن</p><p>تا کند جولان به گردت انجمن</p><p>غل بخل از دست و گردن دور کن</p><p>بخت نو در یاب در چرخ کهن</p><p>ور نمی‌توانی به کعبهٔ لطف پر</p><p>عرضه کن بیچارگی بر چاره‌گر</p><p>زاری و گریه قوی سرمایه‌ایست</p><p>رحمت کلی قوی‌تر دایه‌ایست</p><p>دایه و مادر بهانه‌جو بود</p><p>تا که کی آن طفل او گریان شود</p><p>طفل حاجات شما را آفرید</p><p>تا بنالید و شود شیرش پدید</p><p>گفت ادعوا الله بی زاری مباش</p><p>تا بجوشد شیرهای مهرهاش</p><p>هوی هوی باد و شیرافشان ابر</p><p>در غم ما اند یک ساعت تو صبر</p><p>فی السماء رزقکم بشنیده‌ای</p><p>اندرین پستی چه بر چفسیده‌ای</p><p>ترس و نومیدیت دان آواز غول</p><p>می‌کشد گوش تو تا قعر سفول</p><p>هر ندایی که ترا بالا کشید</p><p>آن ندا می‌دان که از بالا رسید</p><p>هر ندایی که ترا حرص آورد</p><p>بانگ گرگی دان که او مردم درد</p><p>این بلندی نیست از روی مکان</p><p>این بلندیهاست سوی عقل و جان</p><p>هر سبب بالاتر آمد از اثر</p><p>سنگ و آهن فایق آمد بر شرر</p><p>آن فلانی فوق آن سرکش نشست</p><p>گرچه در صورت به پهلویش نشست</p><p>فوقی آنجاست از روی شرف</p><p>جای دور از صدر باشد مستخف</p><p>سنگ و آهن زین جهت که سابق است</p><p>در عمل فوقی این دو لایق است</p><p>وآن شرر از روی مقصودی خویش</p><p>ز آهن و سنگست زین رو پیش و پیش</p><p>سنگ و آهن اول و پایان شرر</p><p>لیک این هر دو تنند و جان شرر</p><p>در زمان شاخ از ثمر سابق‌ترست</p><p>در هنر از شاخ او فایق‌ترست</p><p>چونک مقصود از شجر آمد ثمر</p><p>پس ثمر اول بود و آخر شجر</p><p>خرس چون فریاد کرد از اژدها</p><p>شیرمردی کرد از چنگش جدا</p><p>حیلت و مردی به هم دادند پشت</p><p>اژدها را او بدین قوت بکشت</p><p>اژدها را هست قوت حیله نیست</p><p>نیز فوق حیلهٔ تو حیله‌ایست</p><p>حیلهٔ خود را چو دیدی باز رو</p><p>کز کجا آمد سوی آغاز رو</p><p>هر چه در پستیست آمد از علا</p><p>چشم را سوی بلندی نه هلا</p><p>روشنی بخشد نظر اندر علی</p><p>گرچه اول خیرگی آرد بلی</p><p>چشم را در روشنایی خوی کن</p><p>گر نه خفاشی نظر آن سوی کن</p><p>عاقبت‌بینی نشان نور تست</p><p>شهوت حالی حقیقت گور تست</p><p>عاقبت‌بینی که صد بازی بدید</p><p>مثل آن نبود که یک بازی شنید</p><p>زان یکی بازی چنان مغرور شد</p><p>کز تکبر ز اوستادان دور شد</p><p>سامری‌وار آن هنر در خود چو دید</p><p>او ز موسی از تکبر سر کشید</p><p>او ز موسی آن هنر آموخته</p><p>وز معلم چشم را بر دوخته</p><p>لاجرم موسی دگر بازی نمود</p><p>تا که آن بازی و جانش را ربود</p><p>ای بسا دانش که اندر سر دود</p><p>تا شود سرور بدان خود سر رود</p><p>سر نخواهی که رود تو پای باش</p><p>در پناه قطب صاحب‌رای باش</p><p>گرچه شاهی خویش فوق او مبین</p><p>گرچه شهدی جز نبات او مچین</p><p>فکر تو نقش است و فکر اوست جان</p><p>نقد تو قلبست و نقد اوست کان</p><p>او توی خود را بجو در اوی او</p><p>کو و کو گو فاخته شو سوی او</p><p>ور نخواهی خدمت ابناء جنس</p><p>در دهان اژدهایی همچو خرس</p><p>بوک استادی رهاند مر ترا</p><p>وز خطر بیرون کشاند مر ترا</p><p>زاریی می‌کن چو زورت نیست هین</p><p>چونک کوری سر مکش از راه‌بین</p><p>تو کم از خرسی نمی‌نالی ز درد</p><p>خرس رست از درد چون فریاد کرد</p><p>ای خدا این سنگ دل را موم کن</p><p>ناله‌اش را تو خوش و مرحوم کن</p><h2><a id="poem-8105" href="https://ganjoor.net/moulavi/masnavi/daftar2/sh41">بخش ۴۱ - گفتن نابینای سایل کی دو کوری دارم</a></h2>
<p>بود کوری کو همی‌گفت الامان</p><p>من دو کوری دارم ای اهل زمان</p><p>پس دوباره رحمتم آرید هان</p><p>چون دو کوری دارم و من در میان</p><p>گفت یک کوریت می‌بینیم ما</p><p>آن دگر کوری چه باشد وا نما</p><p>گفت زشت‌آوازم و ناخوش نوا</p><p>زشت‌آوازی و کوری شد دوتا</p><p>بانگ زشتم مایهٔ غم می‌شود</p><p>مهر خلق از بانگ من کم می‌شود</p><p>زشت آوازم بهر جا که رود</p><p>مایهٔ خشم و غم و کین می‌شود</p><p>بر دو کوری رحم را دوتا کنید</p><p>این چنین ناگنج را گنجا کنید</p><p>زشتی آواز کم شد زین گله</p><p>خلق شد بر وی برحمت یک‌دله</p><p>کرد نیکو چون بگفت او راز را</p><p>لطف آواز دلش آواز را</p><p>وانک آواز دلش هم بد بود</p><p>آن سه کوری دوری سرمد بود</p><p>لیک وهابان که بی علت دهند</p><p>بوک دستی بر سر زشتش نهند</p><p>چونک آوازش خوش و مظلوم شد</p><p>زو دل سنگین‌دلان چون موم شد</p><p>نالهٔ کافر چو زشتست و شهیق</p><p>زان نمی‌گردد اجابت را رفیق</p><p>اخسؤا بر زشت آواز آمدست</p><p>کو ز خون خلق چون سگ بود مست</p><p>چونک نالهٔ خرس رحمت‌کش بود</p><p>ناله‌ات نبود چنین ناخوش بود</p><p>دان که با یوسف تو گرگی کرده‌ای</p><p>یا ز خون بی گناهی خورده‌ای</p><p>توبه کن وز خورده استفراغ کن</p><p>ور جراحت کهنه شد رو داغ کن</p><h2><a id="poem-8106" href="https://ganjoor.net/moulavi/masnavi/daftar2/sh42">بخش ۴۲ - تتمهٔ حکایت خرس و آن ابله کی بر وفای او اعتماد کرده بود</a></h2>
<p>خرس هم از اژدها چون وا رهید</p><p>وآن کرم زان مرد مردانه بدید</p><p>چون سگ اصحاب کهف آن خرس زار</p><p>شد ملازم در پی آن بردبار</p><p>آن مسلمان سر نهاد از خستگی</p><p>خرس حارس گشت از دل‌بستگی</p><p>آن یکی بگذشت و گفتش حال چیست</p><p>ای برادر مر ترا این خرس کیست</p><p>قصه وا گفت و حدیث اژدها</p><p>گفت بر خرسی منه دل ابلها</p><p>دوستی ابله بتر از دشمنیست</p><p>او بهر حیله که دانی راندنیست</p><p>گفت والله از حسودی گفت این</p><p>ورنه خرسی چه نگری این مهر بین</p><p>گفت مهر ابلهان عشوه‌ده است</p><p>این حسودی من از مهرش به است</p><p>هی بیا با من بران این خرس را</p><p>خرس را مگزین مهل هم‌جنس را</p><p>گفت رو رو کار خود کن ای حسود</p><p>گفت کارم این بد و رزقت نبود</p><p>من کم از خرسی نباشم ای شریف</p><p>ترک او کن تا منت باشم حریف</p><p>بر تو دل می‌لرزدم ز اندیشه‌ای</p><p>با چنین خرسی مرو در بیشه‌ای</p><p>این دلم هرگز نلرزید از گزاف</p><p>نور حقست این نه دعوی و نه لاف</p><p>مؤمنم ینظر بنور الله شده</p><p>هان و هان بگریز ازین آتشکده</p><p>این همه گفت و به گوشش در نرفت</p><p>بدگمانی مرد سدیست زفت</p><p>دست او بگرفت و دست از وی کشید</p><p>گفت رفتم چون نه‌ای یار رشید</p><p>گفت رو بر من تو غمخواره مباش</p><p>بوالفضولا معرفت کمتر تراش</p><p>باز گفتش من عدوی تو نیم</p><p>لطف باشد گر بیابی در پیم</p><p>گفت خوابستم مرا بگذار و رو</p><p>گفت آخر یار را منقاد شو</p><p>تا بخسپی در پناه عاقلی</p><p>در جوار دوستی صاحب‌دلی</p><p>در خیال افتاد مرد از جد او</p><p>خشمگین شد زود گردانید رو</p><p>کین مگر قصد من آمد خونیست</p><p>یا طمع دارد گدا و تونیست</p><p>یا گرو بستست با یاران بدین</p><p>که بترساند مرا زین همنشین</p><p>خود نیامد هیچ از خبث سرش</p><p>یک گمان نیک اندر خاطرش</p><p>ظن نیکش جملگی بر خرس بود</p><p>او مگر مر خرس را هم‌جنس بود</p><p>عاقلی را از سگی تهمت نهاد</p><p>خرس را دانست اهل مهر و داد</p><h2><a id="poem-8107" href="https://ganjoor.net/moulavi/masnavi/daftar2/sh43">بخش ۴۳ - گفتن موسی علیه السلام گوساله‌پرست را کی آن خیال‌اندیشی و حزم تو کجاست</a></h2>
<p>گفت موسی با یکی مست خیال</p><p>کای بداندیش از شقاوت وز ضلال</p><p>صد گمانت بود در پیغامبریم</p><p>با چنین برهان و این خلق کریم</p><p>صد هزاران معجزه دیدی ز من</p><p>صد خیالت می‌فزود و شک و ظن</p><p>از خیال و وسوسه تنگ آمدی</p><p>طعن بر پیغامبری‌ام می‌زدی</p><p>گرد از دریا بر آوردم عیان</p><p>تا رهیدیت از شر فرعونیان</p><p>ز آسمان چل سال کاسه و خوان رسید</p><p>وز دعاام جوی از سنگی دوید</p><p>این و صد چندین و چندین گرم و سرد</p><p>از تو ای سرد آن توهم کم نکرد</p><p>بانگ زد گوساله‌ای از جادوی</p><p>سجده کردی که خدای من توی</p><p>آن توهمهات را سیلاب برد</p><p>زیرکی باردت را خواب برد</p><p>چون نبودی بد گمان در حق او</p><p>چون نهادی سر چنان ای زشت‌خو</p><p>چون خیالت نامد از تزویر او</p><p>وز فساد سحر احمق‌گیر او</p><p>سامریی خود که باشد ای سگان</p><p>که خدایی بر تراشد در جهان</p><p>چون درین تزویر او یک‌دل شدی</p><p>وز همه اشکالها عاطل شدی</p><p>گاو می‌شاید خدایی را بلاف</p><p>در رسولی‌ام تو چون کردی خلاف</p><p>پیش گاوی سجده کردی از خری</p><p>گشت عقلت صید سحر سامری</p><p>چشم دزدیدی ز نور ذوالجلال</p><p>اینت جهل وافر و عین ضلال</p><p>شه بر آن عقل و گزینش که تراست</p><p>چون تو کان جهل را کشتن سزاست</p><p>گاو زرین بانگ کرد آخر چه گفت</p><p>کاحمقان را این همه رغبت شکفت</p><p>زان عجب‌تر دیده‌ایت از من بسی</p><p>لیک حق را کی پذیرد هر خسی</p><p>باطلان را چه رباید باطلی</p><p>عاطلان را چه خوش آید عاطلی</p><p>زانک هر جنسی رباید جنس خود</p><p>گاو سوی شیر نر کی رو نهد</p><p>گرگ بر یوسف کجا عشق آورد</p><p>جز مگر از مکر تا او را خورد</p><p>چون ز گرگی وا رهد محرم شود</p><p>چون سگ کهف از بنی آدم شود</p><p>چون ابوبکر از محمد برد بو</p><p>گفت هذا لیس وجه کاذب</p><p>چون نبد بوجهل از اصحاب درد</p><p>دید صد شق قمر باور نکرد</p><p>دردمندی کش ز بام افتاد طشت</p><p>زو نهان کردیم حق پنهان نگشت</p><p>وانک او جاهل بد از دردش بعید</p><p>چند بنمودند و او آن را ندید</p><p>آینهٔ دل صاف باید تا درو</p><p>وا شناسی صورت زشت از نکو</p>
</body></html>