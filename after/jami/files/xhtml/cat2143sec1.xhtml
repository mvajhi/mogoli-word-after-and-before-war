<?xml version="1.0" encoding="utf-8"?> 
<html xmlns="http://www.w3.org/1999/xhtml" xml:lang="en" lang="fa"> 
<head>
<meta name="generator" content="ganjoor.net" />
<title>رباعیات - بخش ۱</title>
<link rel="stylesheet" href="style.css" type="text/css" />
<meta http-equiv="Content-Type" content="application/xhtml+xml; charset=utf-8" />
</head><body>
<h2><a id="poem-80814" href="https://ganjoor.net/jami/divanj/khatema-hayat/robaee-jk/sh1">شمارهٔ ۱</a></h2>
<p>معشوق ازل که هر که دل بست بدو</p><p>پیوند ز خود گسست و پیوست بدو</p><p>هستی همه زوست بلکه هستی همه اوست</p><p>او هست به خویش و دیگران هست بدو</p><h2><a id="poem-80815" href="https://ganjoor.net/jami/divanj/khatema-hayat/robaee-jk/sh2">شمارهٔ ۲</a></h2>
<p>ای عشق که با هزار چون بی چونی</p><p>از هر چه گمان برند ازان بیرونی</p><p>هفتاد و دو ملت آنچه گفتند تو را</p><p>هستی همه و از همه هم افزونی</p><h2><a id="poem-80816" href="https://ganjoor.net/jami/divanj/khatema-hayat/robaee-jk/sh3">شمارهٔ ۳</a></h2>
<p>یارب برهان ز قید اسباب مرا</p><p>وز ربقه بندگی ارباب مرا</p><p>گر دولت یافت را نیم شایسته</p><p>محروم مکن ز درد نایاب مرا</p><h2><a id="poem-80817" href="https://ganjoor.net/jami/divanj/khatema-hayat/robaee-jk/sh4">شمارهٔ ۴</a></h2>
<p>سرچشمه محنت و طرب هر دو تویی</p><p>سرمایه راحت و تعب هر دو تویی</p><p>حاشا که کنم جز به تو نسبت کاری</p><p>زینسان که مسبب و سبب هر دو تویی</p><h2><a id="poem-80818" href="https://ganjoor.net/jami/divanj/khatema-hayat/robaee-jk/sh5">شمارهٔ ۵</a></h2>
<p>نی دفع عطش ز تشنگان آب کند</p><p>نی رفع کلال خفتگان خواب کند</p><p>حاشا که کند غیر مسبب کاری</p><p>لیکن ز پس پرده اسباب کند</p><h2><a id="poem-80819" href="https://ganjoor.net/jami/divanj/khatema-hayat/robaee-jk/sh6">شمارهٔ ۶</a></h2>
<p>گر بوی تو از باد سحر یافتمی</p><p>از دولت جاودان خبر یافتمی</p><p>ور بر درت امکان گذر یافتمی</p><p>اسباب سعادت همه دریافتمی</p><h2><a id="poem-80820" href="https://ganjoor.net/jami/divanj/khatema-hayat/robaee-jk/sh7">شمارهٔ ۷</a></h2>
<p>خواهیم به بستر هلاک افتادن</p><p>وز پایه عالی به مغاک افتادن</p><p>ناپخته هنوز میوه جان به کمال</p><p>خواهد ز درخت تن به خاک افتادن</p><h2><a id="poem-80821" href="https://ganjoor.net/jami/divanj/khatema-hayat/robaee-jk/sh8">شمارهٔ ۸</a></h2>
<p>دنیا که گرفت در دل و جان جایت</p><p>هان تا به بخیلی نکند رسوایت</p><p>آن را به کسی ده که بگیرد دستت</p><p>یا پیش سگی نه که نگیرد پایت</p><h2><a id="poem-80822" href="https://ganjoor.net/jami/divanj/khatema-hayat/robaee-jk/sh9">شمارهٔ ۹</a></h2>
<p>ای مه ز فروغ رایت افروخته چهر</p><p>بر رسم فدی گرد سرت گشته سپهر</p><p>افشان ز سحاب کرم آبی که دمد</p><p>از شوره زمین اهل کین سبزه مهر</p><h2><a id="poem-80823" href="https://ganjoor.net/jami/divanj/khatema-hayat/robaee-jk/sh10">شمارهٔ ۱۰</a></h2>
<p>زان گونه کز ابر آمدی برف به بار</p><p>امروز کند شکوفه را باد نثار</p><p>بین برف و شکوفه چه به هم می مانند</p><p>آن هست شکوفه دی این برف بهار</p><h2><a id="poem-80824" href="https://ganjoor.net/jami/divanj/khatema-hayat/robaee-jk/sh11">شمارهٔ ۱۱</a></h2>
<p>ای خوار و عزیز ری همه خاک رهت</p><p>روشن بصر اصفهان ز گرد سپهت</p><p>تبریز و عراق ساحت بارگهت</p><p>بر چهره فارس خال چتر سیهت</p><h2><a id="poem-80825" href="https://ganjoor.net/jami/divanj/khatema-hayat/robaee-jk/sh12">شمارهٔ ۱۲</a></h2>
<p>بی سود یقین دم زیانی می زن</p><p>بر گرد یقین تار گمانی می تن</p><p>مرگ است یقین چنانچه در قرآن است</p><p>باشد برسی به مرگ جانی می کن</p><h2><a id="poem-80826" href="https://ganjoor.net/jami/divanj/khatema-hayat/robaee-jk/sh13">شمارهٔ ۱۳</a></h2>
<p>خواجه که ندیده چشم کس خوانش را</p><p>نشکسته به دندان طمع نانش را</p><p>دریوزه گری خواست ز وی مشتی آرد</p><p>کرد آرد به زخم مشت دندانش را</p><h2><a id="poem-80827" href="https://ganjoor.net/jami/divanj/khatema-hayat/robaee-jk/sh14">شمارهٔ ۱۴</a></h2>
<p>ای خاک رهت سرمه روشن بصران</p><p>سوی تو روان به دیده صاحبنظران</p><p>ناید از ما شکسته یا بسته پران</p><p>جز سوی تو پرواز به بال دگران</p><h2><a id="poem-80828" href="https://ganjoor.net/jami/divanj/khatema-hayat/robaee-jk/sh15">شمارهٔ ۱۵</a></h2>
<p>ای دیده حقیقت جهان گذران</p><p>سوی تو به دیده ره سپر دیده وران</p><p>من هم لنگان از عقب رهسپران</p><p>می آیم و آن نیز به پای دگران</p><h2><a id="poem-80829" href="https://ganjoor.net/jami/divanj/khatema-hayat/robaee-jk/sh16">شمارهٔ ۱۶</a></h2>
<p>در خلوت تنگ تافت آن شیخ کرخ</p><p>بس گرم تنورکی شب از شوره و مخ</p><p>گویی که گشاد مالک اندر برزخ</p><p>در گور شقی دریچه ای از دوزخ</p><h2><a id="poem-80830" href="https://ganjoor.net/jami/divanj/khatema-hayat/robaee-jk/sh17">شمارهٔ ۱۷</a></h2>
<p>در حیز دهر برفی افتاد شگرف</p><p>خواهد شد ازان جهان یکی قلزم ژرف</p><p>خورشید غزاله نام نخجیرآسای</p><p>از کوه برآمد و فرو رفت به برف</p><h2><a id="poem-80831" href="https://ganjoor.net/jami/divanj/khatema-hayat/robaee-jk/sh18">شمارهٔ ۱۸</a></h2>
<p>آن گل که اجل به سینه چاک افکندش</p><p>صد رخنه به جان دردناک افکندش</p><p>چون نیم شکفت غنچه بشکافته سر</p><p>تیغ ستم خسان به خاک افکندش</p><h2><a id="poem-80832" href="https://ganjoor.net/jami/divanj/khatema-hayat/robaee-jk/sh19">شمارهٔ ۱۹</a></h2>
<p>دوران فلک نیست به ما راست هنوز</p><p>با ما در بند شور و غوغاست هنوز</p><p>بی جرم بریخت خون ما خسته دلان</p><p>وین طرفه که جرم از طرف ماست هنوز</p><h2><a id="poem-80833" href="https://ganjoor.net/jami/divanj/khatema-hayat/robaee-jk/sh20">شمارهٔ ۲۰</a></h2>
<p>از تیغ خسان اگرچه بیداد رسد</p><p>صد زخم ستم بر دل ناشاد رسد</p><p>خاموش کنم که دانم آخر روزی</p><p>خاموشان را خدا به فریاد رسد</p><h2><a id="poem-80834" href="https://ganjoor.net/jami/divanj/khatema-hayat/robaee-jk/sh21">شمارهٔ ۲۱</a></h2>
<p>ای کرده به بر قبای فیروزه چو گل</p><p>لاله ز تو در مقام دریوزه چو گل</p><p>دامن مکش از دست من امروز و مباش</p><p>مغرور به این جمال یکروزه چو گل</p><h2><a id="poem-80835" href="https://ganjoor.net/jami/divanj/khatema-hayat/robaee-jk/sh22">شمارهٔ ۲۲</a></h2>
<p>این خانه نه منزل نشاط است و طرب</p><p>هست از پی آنکه تا کشی رنج طلب</p><p>هم شب آری به روز و هم روز به شب</p><p>در کسب کمال نفس و تحصیل ادب</p><h2><a id="poem-80836" href="https://ganjoor.net/jami/divanj/khatema-hayat/robaee-jk/sh23">شمارهٔ ۲۳</a></h2>
<p>این کنج فراغت است و خلوتگه راز</p><p>اسباب حضور دل در او یافته ساز</p><p>بادا بر وی صد در جمعیت باز</p><p>درهای پریشانی ایام فراز</p><h2><a id="poem-80837" href="https://ganjoor.net/jami/divanj/khatema-hayat/robaee-jk/sh24">شمارهٔ ۲۴</a></h2>
<p>این نقش بدیع حیرت افزاینده</p><p>صد نادره غریب بنماینده</p><p>بادا منشور دولت پاینده</p><p>بر کار گذارنده و فرماینده</p><h2><a id="poem-80838" href="https://ganjoor.net/jami/divanj/khatema-hayat/robaee-jk/sh25">شمارهٔ ۲۵</a></h2>
<p>تا بر سر خود پات نبینم نروم</p><p>تا بر در خود جات نبینم نروم</p><p>بهر تو ز دیده منظری ساخته ام</p><p>در منظر خود تات نبینم نروم</p><h2><a id="poem-80839" href="https://ganjoor.net/jami/divanj/khatema-hayat/robaee-jk/sh26">شمارهٔ ۲۶</a></h2>
<p>رفتی سوی گشت و نامدی چونست این</p><p>یک هفته گذشت و نامدی چونست این</p><p>گفتی که چو هفته ای شود باز آیم</p><p>شد هفت تو هشت و نامدی چونست این</p><h2><a id="poem-80840" href="https://ganjoor.net/jami/divanj/khatema-hayat/robaee-jk/sh27">شمارهٔ ۲۷</a></h2>
<p>این شکل مدور که نه پایی نه سری</p><p>مانع بود از گزند هر کینه وری</p><p>گویا که دعای خلق گرد آمده است</p><p>وز سهم حوادث شده شه را سپری</p><h2><a id="poem-80841" href="https://ganjoor.net/jami/divanj/khatema-hayat/robaee-jk/sh28">شمارهٔ ۲۸</a></h2>
<p>گردون که پی پاس ز سهم خطرت</p><p>گردد شب و روز چون سپر گرد سرت</p><p>گر بتواند به میخ انجم دوزد</p><p>قبه صفت آفتاب را بر سپرت</p><h2><a id="poem-80842" href="https://ganjoor.net/jami/divanj/khatema-hayat/robaee-jk/sh29">شمارهٔ ۲۹</a></h2>
<p>ای در صف مردانگی از سست رگان</p><p>وی در ره دون همتی از تیزتگان</p><p>جز گرد عوانان نبود گشتن تو</p><p>تو سگ مگسی بلی عوانان چو سگان</p><h2><a id="poem-80843" href="https://ganjoor.net/jami/divanj/khatema-hayat/robaee-jk/sh30">شمارهٔ ۳۰</a></h2>
<p>عمری گفتم غذا ز کافور کنم</p><p>تا شهوت طبع را ز خود دور کنم</p><p>اکنون که بیاض شیب کافورم داد</p><p>از بی خردی میل سقنقور کنم</p><h2><a id="poem-80844" href="https://ganjoor.net/jami/divanj/khatema-hayat/robaee-jk/sh31">شمارهٔ ۳۱</a></h2>
<p>ای اشک که امشبم به رو افتادی</p><p>در صحبت جانان نه نکو افتادی</p><p>من بودم و یار و خلوت اکنون شده ام</p><p>حیران که تو از کجا فرو افتادی</p><h2><a id="poem-80845" href="https://ganjoor.net/jami/divanj/khatema-hayat/robaee-jk/sh32">شمارهٔ ۳۲</a></h2>
<p>بر حرف هنر خطی ز عیب اندرکش</p><p>وز روی یقین نقاب ریب اندرکش</p><p>پا در دامان و سر به جیب اندرکش</p><p>سر دل و جان به ستر غیب اندرکش</p><h2><a id="poem-80846" href="https://ganjoor.net/jami/divanj/khatema-hayat/robaee-jk/sh33">شمارهٔ ۳۳</a></h2>
<p>جامی روزی فلک به دادت برسد</p><p>وز بند زمانه صد گشادت برسد</p><p>پای از سر خویش و کرسی از زانو کن</p><p>تا دست به دامن مرادت برسد</p><h2><a id="poem-80847" href="https://ganjoor.net/jami/divanj/khatema-hayat/robaee-jk/sh34">شمارهٔ ۳۴</a></h2>
<p>جامی کمی زمانه از بیشی به</p><p>در کار جهان واپسی از پیشی به</p><p>در هر امری عاقبت اندیشی به</p><p>در عاقبت امور درویشی به</p><h2><a id="poem-80848" href="https://ganjoor.net/jami/divanj/khatema-hayat/robaee-jk/sh35">شمارهٔ ۳۵</a></h2>
<p>راه طلبم ز پای و پی خالی چند</p><p>بزم طربم ز نای و نی خالی چند</p><p>پیمانه من زمانه پر خواهد کرد</p><p>دستم ز قدح قدح ز می خالی چند</p><h2><a id="poem-80849" href="https://ganjoor.net/jami/divanj/khatema-hayat/robaee-jk/sh36">شمارهٔ ۳۶</a></h2>
<p>احمد که اجل به قتل او تیغ کشید</p><p>وز دهر بجز زهر شهادت نچشید</p><p>آورد خرد برون چو این نکته شنید</p><p>تاریخ وفات او ز مقتول شهید</p><h2><a id="poem-80850" href="https://ganjoor.net/jami/divanj/khatema-hayat/robaee-jk/sh37">شمارهٔ ۳۷</a></h2>
<p>دارم دلی از خون جگر مالامال</p><p>کو قاصد باد صبح یا پیک شمال</p><p>کز پیر بلادیده کنعان فراق</p><p>گوید خبری به یوسف مصر جمال</p><h2><a id="poem-80851" href="https://ganjoor.net/jami/divanj/khatema-hayat/robaee-jk/sh38">شمارهٔ ۳۸</a></h2>
<p>ای رشک شکر لب تو از لطف سخن</p><p>هر دم به تو نو امید یاران کهن</p><p>کامم ز لبت همیشه شیرین بوده ست</p><p>زابروی ترش کام مرا تلخ مکن</p><h2><a id="poem-80852" href="https://ganjoor.net/jami/divanj/khatema-hayat/robaee-jk/sh39">شمارهٔ ۳۹</a></h2>
<p>کی بنده ز لطف شاه خود بگریزد</p><p>وز مایه عز و جاه خود بگریزد</p><p>جز سایه او نیست پناه دگرش</p><p>حاشا که کس از پناه خود بگریزد</p><h2><a id="poem-80853" href="https://ganjoor.net/jami/divanj/khatema-hayat/robaee-jk/sh40">شمارهٔ ۴۰</a></h2>
<p>در راه طلب طالب و مطلوب نماند</p><p>در بزم طرب راغب و مرغوب نماند</p><p>نیل فلک از موج قضا طغیان کرد</p><p>در مصر بقا یوسف و یعقوب نماند</p><h2><a id="poem-80854" href="https://ganjoor.net/jami/divanj/khatema-hayat/robaee-jk/sh41">شمارهٔ ۴۱</a></h2>
<p>عمری دل من ز شوق یعقوب تپید</p><p>یعقوب برفت و روی یعقوب ندید</p><p>رنجی که به من از غم یعقوب رسید</p><p>هرگز یعقوب از غم یوسف نکشید</p><h2><a id="poem-80855" href="https://ganjoor.net/jami/divanj/khatema-hayat/robaee-jk/sh42">شمارهٔ ۴۲</a></h2>
<p>آب سخنم روان که می خواهم نیست</p><p>شایسته به هر زبان که می خواهم نیست</p><p>از گفت و شنید و خواندن آن هستم</p><p>شرمنده که آنچنان که می خواهم نیست</p><h2><a id="poem-80856" href="https://ganjoor.net/jami/divanj/khatema-hayat/robaee-jk/sh43">شمارهٔ ۴۳</a></h2>
<p>از سوزش سودای تو ای شاه فرید</p><p>دارم دل ریش را نمکسود قدید</p><p>هرچند بود جدید را ذوق دگر</p><p>ما را ز قدید تو بود ذوق جدید</p><h2><a id="poem-80857" href="https://ganjoor.net/jami/divanj/khatema-hayat/robaee-jk/sh44">شمارهٔ ۴۴</a></h2>
<p>آن مه که ز شاه قصه چون بنویسد</p><p>بر لوح سپهر نیلگون بنویسد</p><p>بادش چندان بقا که در سیرت او</p><p>صد دفتر تاریخ فزون بنویسد</p><h2><a id="poem-80858" href="https://ganjoor.net/jami/divanj/khatema-hayat/robaee-jk/sh45">شمارهٔ ۴۵</a></h2>
<p>گفتم به فلان که رنجت از مهمان چیست</p><p>هر نیم شبت ز دست او افغان چیست</p><p>گفتا که تو را زبان بدین جنبان چیست</p><p>سگ داند و کفشگر که در انبان چیست</p>
</body></html>