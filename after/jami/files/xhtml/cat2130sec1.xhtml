<?xml version="1.0" encoding="utf-8"?> 
<html xmlns="http://www.w3.org/1999/xhtml" xml:lang="en" lang="fa"> 
<head>
<meta name="generator" content="ganjoor.net" />
<title>ترکیبات - بخش ۱</title>
<link rel="stylesheet" href="style.css" type="text/css" />
<meta http-equiv="Content-Type" content="application/xhtml+xml; charset=utf-8" />
</head><body>
<h2><a id="poem-79612" href="https://ganjoor.net/jami/divanj/fateha-shabab/tarkib-jf/sh1">شمارهٔ ۱ - منظوم شد این وقت توجه به مدینه</a></h2>
<p>محمل رحلت ببند ای ساربان کز شوق یار</p><p>می کشد هر دم به رویم قطره های خون قطار</p><p>زودتر آهنگ ره کن کآرزوی او مرا</p><p>برده است از دیده خواب از سینه صبر از دل قرار</p><p>قطع این وادی به ترک اختیار خود توان</p><p>می نهم در قبضه حکمت زمام اختیار</p><p>اشتر مستم که بی خود می روم در راه او</p><p>نیست در بینی مرا جز رشته مهرش مهار</p><p>پای کوبان می برد شوق جمال او مرا</p><p>زیر پایم چون حریر و گل بود خارا و خار</p><p>هر کسی بر ناقه بهر تحفه باری می نهد</p><p>بار من فاقه است و من زین تحفه هستم زیر بار</p><p>هر نشان پا که می بینم ز ناقه در رهش</p><p>می نماید چهره مقصود را آیینه وار</p><p>محمل امشب دیر می جنبد حدی آغاز کن</p><p>یک طرف بانگ حدی یک جانب آواز درای</p><p>از گران جانی بود آن را که ماند دل به جای</p><p>ناقه چون ذکر حبیب و منزل او بشنود</p><p>گر چه باشد در گرانی کوه گردد بادپای</p><p>لیلی اندر حی چو گل بگشاد گویی پیرهن</p><p>کز نسیم نجد می آید شمیم جانفزای</p><p>حال و وجد من فزود از بوی جان افزای نجد</p><p>سوی نجدم ای صبا بهر خدا راهی نمای</p><p>منزل جانان و کان لطف و احسان است نجد</p><p>آب او خوش خاک او دلکش هوایش دلگشای</p><p>لاله صحرای او بر چهره گل داغ نه</p><p>سبزه اطلال او بر جعد سنبل مشکسای</p><p>وایه آن دارم که بینم نجد را مأوای خویش</p><p>گر نیابم وایه خود وای من صد بار وای</p><p>نجد می گویم وز آن قصدم زمین یثرب است</p><p>بر کنار دجله ام افتاده دور از خان و مان</p><p>وز دو دیده دجله خون در کنار من روان</p><p>پا برون کی کردمی بر خاک بغداد از رکاب</p><p>گر نپیچیدی هوای یثربم آن سو عنان</p><p>حبذا یثرب که تا یکدم کنم آنجا وطن</p><p>عمرها ترک اقامت در وطن کردن توان</p><p>مرغ جان را آشیان اصلی است آن ای خدای</p><p>ره نمای این مرغ را روزی سوی آن آشیان</p><p>خوابگاه حضرتی آمد که گر بودی به فرض</p><p>مرقد پاکش چو مهد عیسی اندر آسمان</p><p>فرض بودی بر همه بهر زیارت کردنش</p><p>صرف کردن عمر را در جست و جوی نردبان</p><p>مرقد او در زمین پیدا زهی حرمان که من</p><p>پا ز سر ناکرده بنشینم ز طوفش یک زمان</p><p>کی بود یارب که دل از فکر عالم کرده صاف</p><p>السلام ای قیمتی تر گوهر دریای جود</p><p>السلام ای تازه تر گلبرگ صحرای وجود</p><p>السلام ای آن که تا از جبهه آدم نتافت</p><p>نور پاکت کس نبرد از قدسیان او را سجود</p><p>السلام ای آن که زنگ ظلمت کفر و نفاق</p><p>صیقل تیغ تو از آیینه گیتی زدود</p><p>السلام ای آن که ناید در همه کون و مکان</p><p>تیزبینان را به جز نور تو در چشم شهود</p><p>السلام ای آن که بهر فرش راهت بافت دهر</p><p>اطلسی را کش ز شب کردند تار از روز پود</p><p>السلام ای آنکه ابواب شفاعت روز حشر</p><p>جز کلید لطف تو بر خلق نتواند گشود</p><p>السلام ای آن که تا بودم درین محنت سرا</p><p>در سرم سودا و در جانم تمنای تو بود</p><p>صد سلامت می فرستم هر دم ای فخر کرام</p><p>یا شفیع المذنبین بار گناه آورده ام</p><p>بر درت این بار با پشت دوتاه آورده ام</p><p>چشم رحمت برگشا موی سفید من نگر</p><p>گر چه از شرمندگی روی سیاه آورده ام</p><p>آن نمی گویم که بودم سالها در راه تو</p><p>هستم آن گمره که اکنون رو به راه آورده ام</p><p>عجز بی خویشی و درویشی و دلریشی و درد</p><p>این همه بر دعوی عشقت گواه آورده ام</p><p>دیو رهزن در کمین نفس و هوا اعدای دین</p><p>زین همه با سایه لطفت پناه آورده ام</p><p>گر چه روی معذرت نگذاشت گستاخی مرا</p><p>کرده گستاخی زبان عذرخواه آورده ام</p><p>بسته ام بر یکدگر نخلی ز خارستان طبع</p><p>سوی فردوس برین مشتی گیاه آورده ام</p><p>دولتم این بس که بعد از محنت و رنج دراز</p><p>بر رحیم آستانت می نهم روی نیاز</p><p>یا رسول الله نمی گویم که مهمان توام</p><p>یا فقیری طعمه جوی از ریزه خوان توام</p><p>بر لب افتاده زبان گرگین سگی ام تشنه جان</p><p>آرزومند نمی از بحر احسان توام</p><p>گر ندارم افسر شاهی به سر این بس که هست</p><p>گردن تسلیم زیر طوق فرمان توام</p><p>مسند عزت نهم بر صدر ایوان قبول</p><p>گر نیاید سنگ رد از دست دربان توام</p><p>شد گلستان از خوی رخسار تو خاک حجاز</p><p>من به بویی گشته خرسند از گلستان توام</p><p>وارهان از گفت و گوی زاغ طبعانم که من</p><p>عندلیب مدح گو مرغ ثناخوان توام</p><p>دفتری دارم سیاه از معصیت بیچاره من</p><p>گر شفاعت نامه ای ناید ز دیوان توام</p><p>چون بود عز شفاعت را حمایی بس منیع</p><p>حق آنانی که عمری در وفایت بوده اند</p><p>وین زمان در ساحت قرب تو خوش آسوده اند</p><p>حق آنانی که راهی را که خود پیموده ای</p><p>پای از سر ساخته ایشان همان پیموده اند</p><p>حق آنانی که از تیه ضلالت خلق را</p><p>جز به صوب شارع شرع تو ره ننموده اند</p><p>کز گدای بینوا جامی عنایت وامگیر</p><p>کش عنان دل ز کف نفس و هوا بربوده اند</p><p>از سحاب فیض لطف عام خود رشحی بریز</p><p>بر دل و جانش که از لوث گناه آلوده اند</p><p>کحل بیناییش ده زین در که عمری زین هوس</p><p>مردمان چشم او خون جگر پالوده اند</p><p>کن قبول او را طفیل آن کسان کز گفت وگوی</p><p>هم تن و هم جان به راهت سوده و فرسوده اند</p><p>باشد از یمن قبولت فارغ از خلد و جحیم</p><h2><a id="poem-79613" href="https://ganjoor.net/jami/divanj/fateha-shabab/tarkib-jf/sh2">شمارهٔ ۲ - در مرثیه حضرت مخدوم مکرم</a></h2>
<p>صاحبدلان که پیشتر از مرگ مرده اند</p><p>آب حیات از قدح مرگ خورده اند</p><p>اول کشیده رخت به سر منزل فنا</p><p>آنگه به دار ملک بقا راه برده اند</p><p>یابند بوی فیض بهار از نسیمشان</p><p>آنان که در خزان طبیعت فسرده اند</p><p>جان ها فدایشان که به راه طلب هنوز</p><p>نسپرده یک دو گام دل و جان سپرده اند</p><p>بر حرفشان چه سان نهد انگشت هر فضول</p><p>چون حرف خود ز تخته هستی سترده اند</p><p>موج بلا که کوه بود پیش او چو کاه</p><p>چون کوه پیش صدمت آن پا فشرده اند</p><p>با خاکیان عطیه محضند از خدای</p><p>اهل دل این عطیه غنیمت شمرده اند</p><p>هر نعمت و نوال که حد کمال یافت</p><p>روح تو مرغ سدره نشین است و تن قفس</p><p>مرغ از قفس همیشه پریدن کند هوس</p><p>آن نوع زی که چون قفست بشکند اجل</p><p>تا روضه جنان نکنی روی باز پس</p><p>آراسته برای تو بستان سرای خلد</p><p>وینجا تو شادمان به تماشای خار و خس</p><p>سرد است هر نفس که نه از بهر دوست خاست</p><p>جز صبح کیست شاهد صادق بر این نفس</p><p>منشین ز پای جهد درین مهد پرفریب</p><p>نایافته بر آنچه مراد است دسترس</p><p>غافل مشو ز راه درین تنگ مرحله</p><p>کافلاک محمل آمد و انجام بر آن جرس</p><p>کس را درین خرابه امید خلود نیست</p><p>اینک وفات مرشد کامل گواه بس</p><p>مخدوم سعد ملت و دین پیر راه فقر</p><p>دردا که پاکباز جهان از جهان برفت</p><p>پاک آن چنان که آمده بود آن چنان برفت</p><p>جانش که شاهباز معارف شکار بود</p><p>آواز طبل شاه شنود و روان برفت</p><p>غم شد محیط مرکز عالم ز هر کران</p><p>کان مرکز محیط کرم از میان برفت</p><p>دلها به بر غمین که امین زمین نماند</p><p>جانها ز تن رمان که امان زمان برفت</p><p>از وی نشان چگونه دهد کس که ساخت محو</p><p>در بی نشان نشان خود و بی نشان برفت</p><p>چون مردمان دیده شدم غرق سیل اشک</p><p>از بس که آبم از مژه خونفشان برفت</p><p>گفتم برم به شرح غمش زندگی به سر</p><p>غم زور کرد و قوت نطق از زبان برفت</p><p>هر موی بر تنم شود ای کاش صد زبان</p><p>زین ماتم ار سپهر به قانون گریستی</p><p>از چشم اختران همه شب خون گریستی</p><p>چون ابر کاشکی همه تن چشم بودمی</p><p>تا من درین غم از همه افزون گریستی</p><p>گر دود آتش جگرم بر فلک شدی</p><p>چشم سحاب اشک جگرگون گریستی</p><p>آهم ز ضعف اگر نشدی پست قدسیان</p><p>بر حالم از صوامع گردون گریستی</p><p>کو آن که چشم خود به همه عمر تر ندید</p><p>تا درد من بدیدی و اکنون گریستی</p><p>چشم مرا ز گریه بسیار نم نماند</p><p>گر خون دل مدد نشدی چون گریستی</p><p>باران حسرت آمدی و سیل غم نه اشک</p><p>بر جای دیده گر دل محزون گریستی</p><p>چون از میانه رفت سر سالکان راه</p><p>کو آن سخن ز شیوه توحید راندنش</p><p>بر طالبان جواهر عرفان فشاندنش</p><p>کو آن پی نزول به خلوت سرای قدس</p><p>رخش از مضیق عرصه امکان جهاندنش</p><p>کو آن رموز شوق چو یعقوب گفتنش</p><p>کو آن زبور عشق چو داوود خواندنش</p><p>کو بردنش به فسحت معنی مرید را</p><p>وز تنگنای عالم صورت رهاندنش</p><p>گاهی طریق صدق ارادت نمودنش</p><p>گاهی رحیق صدق محبت چشاندنش</p><p>از مرکب مجاهده آوردنش فرود</p><p>بر بادپای جذب حقیقت نشاندنش</p><p>سویی که نیست سوی بدان سو کشیدنش</p><p>جایی که نیست جای بدان جا رساندنش</p><p>هر طالبی که رخت طلب سوی او کشید</p><p>هر بامداد بر در خلوت سرای او</p><p>اصحاب صف زده به هوای لقای او</p><p>هر یک به جای خود متمکن نشسته اند</p><p>یارب چه حال شد که تهی ماند جای او</p><p>او نیست زان قبیل که دست جفای چرخ</p><p>چاک افکند به جیب قبای بقای او</p><p>شد در بقای ذات مقدس فنای محض</p><p>بادا بقای جمله فدای فنای او</p><p>شکر خدا که بر دل اصحاب اگر چه هست</p><p>صد کوه غم ز واقعه جانفزای او</p><p>بگذاشت یادگار دو فرزند ارجمند</p><p>هر یک گرفته شیوه صدق و صفای او</p><p>بادش عروج روی به حدی که بگذرد</p><p>از حد لامکان درج ارتقای او</p><p>خاک ار نهفت بر صفت گنج در برش</p><h2><a id="poem-79614" href="https://ganjoor.net/jami/divanj/fateha-shabab/tarkib-jf/sh3">شمارهٔ ۳ - در مرثیه برادر است این</a></h2>
<p>تا کی زمانه داغ غمم بر جگر نهاد</p><p>یک داغ نیک ناشده داغی دگر نهد</p><p>هر داغ کاورد قدری رو به بهتری</p><p>آن داغ را گذارد و داغ بتر نهد</p><p>زیر هزار کوه غمم پست و گر دهد</p><p>دستش هزار کوه دگر بر زبر نهد</p><p>بر خوان میهمانی او حاضر ار شوم</p><p>پیش من از کباب جگر ماحضر نهد</p><p>صد زهر ناب تعبیه شد در آن میان</p><p>در کام عیش من به مثل گر شکر نهد</p><p>چون درنیاید از در احسان و لطف کاش</p><p>رختم ازین سراچه حرمان بدر نهد</p><p>دانی که چیست بالش راحت ازو مرا</p><p>خشتی که روز واقعه ام زیر سر نهد</p><p>از بیم مرگ اگر چه دل و جان جراحت است</p><p>مرغی به تنگنای قفس بود پای بست</p><p>دست قضا به لطف قفس را بر او شکست</p><p>بگشاد بال صدق و صفا در فضای قدس</p><p>جولان کنان به کنگر قصر بقا نشست</p><p>نادان که جز مضیق قفس جا ندیده بود</p><p>در ماتمش به ناخن اندوه چهره خست</p><p>دانا که داشت آگهی از فسحت چمن</p><p>شکر خدای گفت که مرغ از قفس برست</p><p>مرغ است جان پاک و قفس این طلسم خاک</p><p>این مرغ بس بلند و قفس نیک تنگ و پست</p><p>مرغ تو گر نه بسته پر است این قفس چرا</p><p>بر خویشتن نمی شکنی ای قفس پرست</p><p>جامی شکستن قفس آسان شود تو را</p><p>گر جلوه گاه مرغ ببینی چنانکه هست</p><p>بیرون این قفس همه باغ است و نوبهار</p><p>خرم دلی که روضه قدسش نشیمن است</p><p>فارغ ز رنج و محنت این تیره گلخن است</p><p>منشین درین سرای مسدس که عاقبت</p><p>جای اقامت تو سرای مثمن است</p><p>روشن دلی کجا که بود روشناس گل</p><p>و آزاده ای کجا که زباندان سوسن است</p><p>تا بنگرد که هست گلی سرزده ز گل</p><p>گل چهره ای که در ته گل کرده مسکن است</p><p>تا بشنود که سوسن آزاده ده زبان</p><p>پر فن سخنوری ست کش از خاک مدفن است</p><p>جامی نظر سوی چمن افکن ببین که گل</p><p>زینسان چرا به خون دل آلوده دامن است</p><p>گل را نرفت دامن هم صحبتی ز دست</p><p>گویا غلط همی کنم آن دامن من است</p><p>گلها شکفت و گلرخ ما زیر خاک خفت</p><p>خیز ای نسیم و ره به حریم چمن بپرس</p><p>وز هر گل و گیاه چمن یک سخن بپرس</p><p>زان گل که می رسد کفن سبز کرده چاک</p><p>حاصل حریف خفته درون کفن بپرس</p><p>بنگر به تازه رویی نورستگان باغ</p><p>پژمردگی عارضش از نسترن بپرس</p><p>سروی بجوی بر لب آن روان و زو</p><p>احوال ناروانی آن نارون بپرس</p><p>چون شمع لاله بزم فروز چمن شود</p><p>زان شمع نوربخش به هر انجمن بپرس</p><p>فرش حریر سبزه چو آری به زیر پای</p><p>چونست زیر خاره و خار آن بدن بپرس</p><p>سوسن چو با زبان نباتی کند حدیث</p><p>از خامشی آن لب شکرشکن بپرس</p><p>آید پس از بهار چمن را خزان پدید</p><p>من بودم از جهان و گرامی برادری</p><p>در سلک نظم جمع گرانمایه گوهری</p><p>زانسان برادری که در اطوار علم و فضل</p><p>چون او نزاد مادر ایام دیگری</p><p>در بوستان فضل سراینده بلبلی</p><p>بر آسمان علم درخشنده اختری</p><p>خورشید اوج فضل محمد که بر دوام</p><p>پیش قدم ز نور قدم داشت رهبری</p><p>یک شمه از شمایل او گر بیان کنم</p><p>جمع آید از مکارم اخلاق دفتری</p><p>دردا و حسرتا که ز باغ جهان برفت</p><p>ناخورده از نهال کمالات خود بری</p><p>چون او ندیده دیده ایام قرنها</p><p>روشندلی دقیقه شناسی سخنوری</p><p>این نکته گوش دار که در گرانبهاست</p><p>رفتی و درد و داغ توام یادگار ماند</p><p>صد حسرت از تو در دل امیدوار ماند</p><p>بلبل کشید رنج گلستان و عاقبت</p><p>گل را صبا ربود و ازو بهر خار ماند</p><p>دریا شد از سرشک کنارم ولی چه سود</p><p>کان گوهر یگانه من بر کنار ماند</p><p>ای یار مهربان به کرم دستگیریی</p><p>کز دست رفت کارم و دستم ز کار ماند</p><p>در حیرتم که از دل ریشم اثر نماند</p><p>وین سوز و بی قراری دل برقرار ماند</p><p>آن کس که بود آرزوی جان ز دست شد</p><p>این جان زار مانده ندانم چه کار ماند</p><p>خاری همی خلید مرا در دل از گلی</p><p>آن گل نماند و در دلم این خارخار ماند</p><p>حرفی که یابم از قلم مشکبار او</p><p>یارب به روح پاک امینی که بر درش</p><p>روح الامین سزد ز گدایان کمترش</p><p>یارب به نفس زاکیه او که کرده ای</p><p>ز آلودگی هر چه نباید مطهرش</p><p>یارب به صفوت دل پاکش که ساخته ست</p><p>عکس فروغ ذات تو مشکات انورش</p><p>کان مفلس غریب غریق گنه که کرد</p><p>دوران ز خشت بالش و از خاک بسترش</p><p>عاری ز طاعت آمده پیش تو خلعتی</p><p>پوشان ز جامه خانه افضال در برش</p><p>وز آسمان جود و سحاب کرم بریز</p><p>باران فیض رحمت جاوید بر سرش</p><p>گستاخیی ز غفلت اگر کرد این زمان</p><p>کاورد رو به سوی تو با رو میاورش</p><p>چون نام شد محمدش از فضل سرمدی</p><h2><a id="poem-79615" href="https://ganjoor.net/jami/divanj/fateha-shabab/tarkib-jf/sh4">شمارهٔ ۴ - واقع شده در مرثیه فرزند است</a></h2>
<p>این کهن باغ که گل پهلوی خار است در او</p><p>نیست یک دل که نه زان خار فگار است در او</p><p>برگ راحت مطلب میوه مقصود مجوی</p><p>برگ بی برگی و میوه غم و بار است در او</p><p>نافه مشک که با این همه عطرافشانی ست</p><p>خون افسرده آهوی تتار است در او</p><p>بر رگ عود که در دامن مطرب خفته ست</p><p>منه انگشت که صد ناله زار است در او</p><p>دفتر غنچه کش اوراق چنین رنگین است</p><p>نقش کم عمری گل کرده نگار است در او</p><p>بهر عبرت بگشا ناف زمین چون نافه</p><p>خط مشکین بتان بین که غبار است در او</p><p>چون جهان در خم چوگان قضا گوی صفت</p><p>بی قرار است چه امکان قرار است در او</p><p>بی قراری جهان صبر و قرارم بربود</p><p>بنگر گردش این چرخ جفاآیین را</p><p>که چه سان زیر و زبر کرد من مسکین را</p><p>ریخت صد گوهرم از چشم چو از سلک وجود</p><p>برد در صفت لطف صفی الدین را</p><p>از حریم چمنم شاخ گل تازه شکست</p><p>تا بیاراید ازان روضه حورالعین را</p><p>سیم در خاک شود سوده ندانم ز چه روی</p><p>ساخت در خاک نهان آن بدن سیمین را</p><p>بی رخش دیدن عالم چو نخواهد دل من</p><p>بستم از خون جگر دیده عالم بین را</p><p>مایه شادیم او بود ندانم به چه چیز</p><p>شاد سازم دگر این خاطر اندوهگین را</p><p>حرقت فرقت او می زند از سینه علم</p><p>می کشم دمبدم آهی طلب تسکین را</p><p>همره آه دلا راه به علیین جوی</p><p>رفتی و سیر ندیده رخ تو دیده هنوز</p><p>گوش یک نکته ز لبهای تو نشنیده هنوز</p><p>چید دست اجل ای غنچه نورسته تر</p><p>یک گل از شاخ امل دست تو ناچیده هنوز</p><p>بر تن عاجز تو بهر چه بود این همه رنج</p><p>زیر پا مورچه ای از تو نرنجیده هنوز</p><p>هر سر موی به فرقت ز بلا شد تیغی</p><p>فرقت از موی ولادت نتراشیده هنوز</p><p>این همه زهر چرا ریخت فلک در کامت</p><p>شربت شهدی ازین کاسه ننوشیده هنوز</p><p>تا تو را لقمه کند خاک گشاده ست دهان</p><p>دهن تنگ تو یک لقمه نخاییده هنوز</p><p>بر سر دست خرامان سوی خاکت بردند</p><p>نازنین پای تو گامی نخرامیده هنوز</p><p>عمر نزدیک شد از شست به هفتاد مرا</p><p>ریختی خون دل از دیده گریان پدر</p><p>رحم بر جان پدر نامدت ای جان پدر</p><p>صد ره از دست قضا سینه به ناخن کندی</p><p>گر نیفتادی ازان رخنه در ایمان پدر</p><p>نوبهار آمد و گلها همه رستند ز خاک</p><p>تو هم از خاک برآ ای گل خندان پدر</p><p>جان خود بدهد و جان تو عوض بستاند</p><p>گر بود قابض ارواح به فرمان پدر</p><p>شد مرا دیده چو یعقوب خدا را بفرست</p><p>بوی پیراهنت ای یوسف کنعان پدر</p><p>همچو گل گر نزند چاک گریبان حیات</p><p>دست خار سر خاک تو و دامان پدر</p><p>خواب دیدت که دل جمع پریشان کردی</p><p>راست شد عاقبت این خواب پریشان پدر</p><p>چون کسی نیست کزو صورت حالت پرسم</p><p>زیر گل تنگدل ای غنچه رعنا چونی</p><p>بی تو ما غرقه به خونیم تو بی ما چونی</p><p>سلک جمعیت ما بی تو گسسته ست ز هم</p><p>ما که جمعیم چنینیم تو تنها چونی</p><p>بر سر خاک توام ای که ازین پیش مرا</p><p>بوده ای تاج سر امروز ته پا چونی</p><p>بی تو بر روی زمین تنگ شده بر من جای</p><p>تو که در زیر زمین ساخته ای جا چونی</p><p>می شود دیده بینا ز غباری تیره</p><p>زیر خاک آمده ای دیده بینا چونی</p><p>خورد غمهای توام وه که خیال تو گهی</p><p>می نپرسد که درین خوردن غم ها چونی</p><p>رو به صحرای عدم تافتی از شهر وجود</p><p>من ازین شهر ملولم تو به صحرا چونی</p><p>گر چه جان و دلم از ناوک هجران خستی</p><p>حیف بودی چو تو دری به کف بدگهران</p><p>یا چو تو آیینه ای در نظر کج نظران</p><p>حیف بودی چو تو شمعی ز سراپرده قدس</p><p>رخ برافروخته در انجمن بی بصران</p><p>حیف بودی چو تو ماهی همگی در خور مهر</p><p>تیغ کین خورده درین معرکه کین وران</p><p>آمدی پاک و شدی پاک پس پرده غیب</p><p>دست نایافته بر تهمت تو پرده دران</p><p>ای خوش آن دلبر گل چهره خوش لهجه که رخت</p><p>زود بربست ز هنگامه کوران و کران</p><p>نیست در کار فلک محکمیی کاش قضا</p><p>افکند سنگ درین کارگه شیشه گران</p><p>چون کند پیر جهان دیده تمنای بقا</p><p>بار رفتن چو ببستند ازو خوردتران</p><p>جامی آن به که درین مرحله آن پیشه کنی</p><p>شربت تلخ رسد آخر ازین جام تو را</p><p>کام ناخوش کند این جرعه به ناکام تو را</p><p>دام تلبیس بود هر چه درین صیدگه است</p><p>جز فنا وا نرهاند کس ازین دام تو را</p><p>خاک شو خاک ز آغاز که دوران سپهر</p><p>خاک سازد به ته پای سرانجام تو را</p><p>رقم نام خود از تخته هستی بتراش</p><p>کآخر از لوح بقا محو شود نام تو را</p><p>به فراموشی خود نام برآور زان پیش</p><p>که فراموش کند گردش ایام تو را</p><p>می کنی آرزوی پختگی از هر خامی</p><p>چند دل رنجه شود زین طمع خام تو را</p><p>جاه دنیی مطلب دولت فانی بگذار</p><p>جاه دین بس بود و دولت اسلام تو را</p><p>رو به دیوار کن و سر به گریبان درکش</p>
</body></html>